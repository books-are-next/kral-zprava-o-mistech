<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="P\.&nbsp;S\.">
    <meta name="apple-mobile-web-app-capable" content="yes">
    <title>P.&nbsp;S.</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Petr Král: Zpráva o místech">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpráva o místech">
    <meta property="og:title" content="Zpráva o místech">
    <meta property="og:type" content="book">
    <meta property="og:book:author" content="Petr Král">
    <meta property="twitter:title" content="Petr Král: Zpráva o místech">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zprava_o_mistech_024.html">
    <link rel="next" href="./zprava_o_mistech_026.html">
    <meta name="nb-order" content="21">
    <link rel="self" href="zprava_o_mistech_025.html">
    <meta name="nb-identifier" content="kral-zprava-o-mistech-ac83b75">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2795" data-nb-chars="17140">
    <nav role="doc-toc">
      <ul class="plain section">
        <li><a href="zprava_o_mistech_006.html">Věnování</a></li>
        <li><a href="zprava_o_mistech_007.html">Citát</a></li>
        <li><a href="zprava_o_mistech_008.html">Jako každé šetření...</a></li>
        <li><a href="zprava_o_mistech_009.html">I</a>
          <ul class="plain">
            <li><a href="zprava_o_mistech_010.html">1/ Cesta ven</a></li>
            <li><a href="zprava_o_mistech_011.html">2/ Residence</a></li>
            <li><a href="zprava_o_mistech_012.html">3/ Území</a></li>
            <li><a href="zprava_o_mistech_013.html">4/ Panství</a></li>
          </ul>
        </li>
        <li><a href="zprava_o_mistech_014.html">II</a>
          <ul class="plain">
            <li><a href="zprava_o_mistech_015.html">5/ Tajná Plzeň…</a></li>
            <li><a href="zprava_o_mistech_016.html">6/ …čili cesta kolem ničeho</a></li>
            <li><a href="zprava_o_mistech_017.html">7/ Do Ameriky</a></li>
            <li><a href="zprava_o_mistech_018.html">8/ O&nbsp;skrytém životě maket</a></li>
          </ul>
        </li>
        <li><a href="zprava_o_mistech_019.html">III</a>
          <ul class="plain">
            <li><a href="zprava_o_mistech_021.html">9/ Místa bez kontur</a></li>
            <li><a href="zprava_o_mistech_022.html">10/ Paříž</a></li>
            <li><a href="zprava_o_mistech_023.html">11/ Vyjet</a></li>
            <li><a href="zprava_o_mistech_024.html">12/ Fasáda</a></li>
            <li><a href="zprava_o_mistech_025.html">P.&nbsp;S.</a></li>
          </ul>
        </li>
        <li><a href="zprava_o_mistech_026.html">DOKUMENTY</a></li>
        <li><a href="zprava_o_mistech_027.html">V&nbsp;panství bodláků I</a></li>
        <li><a href="zprava_o_mistech_028.html">V&nbsp;panství bodláků II</a></li>
        <li><a href="zprava_o_mistech_029.html">Návštěva v&nbsp;rue Montmartre</a></li>
        <li><a href="zprava_o_mistech_030.html">Sen z&nbsp;30.&nbsp;dubna</a></li>
        <li><a href="zprava_o_mistech_031.html">Rue Montmartre po roce</a></li>
        <li><a href="zprava_o_mistech_032.html">Ediční poznámka </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="5"><span class="idea" data-nb-ref-number="1" id="idea1" data-nb-words="2" data-nb-chars="5">P.&nbsp;S.</span></h1>
        <section>
          <p class="chunk" data-nb-ref-number="2" data-nb-words="203" data-nb-chars="1208"><span class="idea" data-nb-ref-number="2" id="idea2" data-nb-words="203" data-nb-chars="1208">Octl se&nbsp;tedy na&nbsp;konci&nbsp;– na&nbsp;konci, který je&nbsp;i&nbsp;novým začátkem. Všechno, co&nbsp;se&nbsp;může stát, a&nbsp;všechno, v&nbsp;co lze doufat, je&nbsp;bezpochyby jen obnovení pohybu, jediné, co&nbsp;si&nbsp;může předsevzít, je&nbsp;pokračování v&nbsp;cestě a&nbsp;v&nbsp;postupu, jenž je&nbsp;sám jediným místem, které obývá. Jenom zas vyrazit a&nbsp;jít, znovu nadlehčený průvanem a&nbsp;blížícím se&nbsp;jarem procházet městem, zachytit světlo příčných ulic, na&nbsp;obvodu míjet živé ploty a&nbsp;bzučící pole, cestou zaznamenávat přesuny dalších těl a&nbsp;věcí a&nbsp;číst v&nbsp;nich odraz vlastního údivu nad existencí. Jen tady je&nbsp;už&nbsp;napořád jeho jediný lovecký revír, vždycky jen znovu vyjde měřit den svým krokem, jako tápavou sondou; jeho chůze nechá vystoupit na&nbsp;světlo pouze nejistý šev mezi vnějškem a&nbsp;vnitřkem, cesta, již sleduje&nbsp;– veden signály, které jsou samy ambivalentní, co&nbsp;zároveň hmotná a&nbsp;duchovní fakta&nbsp;–, značí jen společné rozhraní obyvatelného s&nbsp;neobývaným. Mezi snahou dobýt svět a&nbsp;čirým klouzáním po&nbsp;jeho povrchu, pokračováním v&nbsp;cestě a&nbsp;hledáním obydlí, je&nbsp;doma výhradně v&nbsp;elánu, s&nbsp;nímž za&nbsp;chůze spojuje „tady“ s&nbsp;„jinde“, vědomí vlastního já&nbsp;s&nbsp;tím, co&nbsp;ho&nbsp;přesahuje, měření rozlohy se&nbsp;zastávkami, jimiž je&nbsp;prokládá, aby dlouze pozoroval holé pole nebo zářící vidinu salonu v&nbsp;hloubi mlází.</span></p>
          <p class="chunk" data-nb-ref-number="3" data-nb-words="262" data-nb-chars="1605"><span class="idea" data-nb-ref-number="3" id="idea3" data-nb-words="262" data-nb-chars="1605">Pohybuje se&nbsp;taky mezi řečí a&nbsp;tichem; jazyk, jenž ho&nbsp;všude doprovází, slova, která připojuje ke&nbsp;svým procházkám, mu&nbsp;pomáhají budovat každou z&nbsp;nich jako pohyblivé obydlí, nestačí je&nbsp;ale vystavět samy. Věci, kolem nichž míjí, vstupují neustále do&nbsp;hry, vplétají do&nbsp;šumu slov vlastní němou řeč, věty, které spolu tvoří a&nbsp;do nichž se&nbsp;řetězí jen tím, jak postupně vyvstávají u&nbsp;kraje cesty. Samo jejich řetězení je&nbsp;přitom dost trhavé a&nbsp;váhavé, každá věc jen neochotně opouští svou ulitu, jako by&nbsp;k&nbsp;ostatním věcem neměla důvěru. Při neexistenci společného obzoru, říká si, který by&nbsp;věci sdílely mezi sebou i&nbsp;s&nbsp;námi, tu&nbsp;předmětnost světa jen čím dál víc překáží, narůstá kolem jako marná zásoba a&nbsp;obklopuje nás stále tíživěji, jako by&nbsp;všechen smysl jsoucího napříště spočíval jen v&nbsp;jeho totožnosti se&nbsp;sebou samým. V&nbsp;touž chvíli, kdy nás jako nikdy vybízí vyrvat mu&nbsp;jeho tajemství, se&nbsp;svět definitivně uzavírá do&nbsp;svých hmot a&nbsp;matérií, rozeřvaný tankovací vůz brzdí v&nbsp;mlze jen proto, aby nám nastavil svou řvoucí masu tankovacího vozu, zabrzděného uprostřed mlhy. Právě neproniknutelnost věcí, to, co&nbsp;nám v&nbsp;nich uniká, nás jistě pořád nutí o&nbsp;nich mluvit. Naše slova sama však před jejich zpupným vsebezahleděním tichnou a&nbsp;ztrácejí hlas; zatvrzelost, s&nbsp;níž věci vzdorují našemu úsilí je&nbsp;vyslovit, osvětlit jejich masu příhodným obrazem nebo formulkou&nbsp;– kdyby jen žertovnou&nbsp;– redukuje naše pokusy na&nbsp;letmé náčrty, prchavé elány a&nbsp;gesta, k&nbsp;nimž chybí pokračování. Z&nbsp;nedostatku prostoru, kde by&nbsp;se&nbsp;mohla rozeznít, vydává řeč jen okamžité signály, v&nbsp;nichž se&nbsp;všechny dlouhodobé perspektivy naráz hroutí jako domek z&nbsp;karet.</span></p>
          <p class="chunk" data-nb-ref-number="4" data-nb-words="135" data-nb-chars="869"><span class="idea" data-nb-ref-number="4" id="idea4" data-nb-words="135" data-nb-chars="869">Pořád se&nbsp;jistě lze rozpomenout na&nbsp;minulé příběhy, prodloužit v&nbsp;sobě jejich echo a&nbsp;shrnout je&nbsp;do&nbsp;poslední proradné pravdy („Každý z&nbsp;nás je&nbsp;Fantomas!“), kterou vmeteme světu do&nbsp;tváře, nebo ji&nbsp;aspoň něžně pošeptáme do&nbsp;ucha jedni druhým. Slova se&nbsp;při nejmenším dál <em>snášejí</em>, kdyby jen jako stále hebčí sníh, podstatná jména protínají vzduch drápkem, přídavná nás nepřestávají hladit; pořád lepší než nic. Zdá se&nbsp;ale, že&nbsp;co&nbsp;jediný společný smysl už&nbsp;slova nedohledně skloňují jenom mlčenlivou neužitečnost všeho. Mlčení samo se&nbsp;naštěstí dál množí a&nbsp;nabývá různých podob, stejně jako způsoby jeho označení; místo ztichlé dratve se&nbsp;vzápětí neslyšně rozcinká hned drát, hned nejapná rolnička datle. Slova už&nbsp;nic neosvětlují, pořád jsou ale schopna trochu provětrat svět a&nbsp;umožnit nám vprostřed jeho haraburdí, jako poslední projev náročnosti a&nbsp;grácie, aspoň pokračovat v&nbsp;dýchání.</span></p>
          <hr>
          <p class="chunk" data-nb-ref-number="5" data-nb-words="139" data-nb-chars="903"><span class="idea" data-nb-ref-number="5" id="idea5" data-nb-words="139" data-nb-chars="903">Den, v&nbsp;němž chodí s&nbsp;Martinem po&nbsp;Botanické zahradě, rozsvítilo suché zářijové světlo, tráva a&nbsp;pěšiny parku v&nbsp;něm vystupují se&nbsp;zřetelností plánu. Zatímco ohledávají terén, procházejí mezi stromy a&nbsp;záhony až&nbsp;na&nbsp;vrchol travnatého návrší, kam vede pěšina zatočená do&nbsp;spirály, hrdina spontánně vnímá jednotlivé části pozemku jako zastávky iniciační cesty; stačí jimi projít ve&nbsp;správném pořadí a&nbsp;s&nbsp;patřičnou pozorností, aby lépe rozeznali své osobní možnosti a&nbsp;karty, které mohou uplatnit ve&nbsp;hře se&nbsp;světem. „Věštecká“ schopnost místa, i&nbsp;když jim v&nbsp;tu chvíli je&nbsp;zřejmá, nepatří nicméně k&nbsp;jeho podstatě; zrodila se&nbsp;z&nbsp;nenadálého souladu mezi místem, odpoledním světlem a&nbsp;pohotovostí, kterou v&nbsp;průzkumnících vzbudilo, je&nbsp;pouze pravdou jednoho dne, již zbývá uložit do&nbsp;místního archivu jako památný příklad ztělesněné možnosti a&nbsp;naplněné šance. K&nbsp;věci došlo tady, místo bylo jejím jevištěm; taky ale pouhým svědkem.</span></p>
          <p class="chunk" data-nb-ref-number="6" data-nb-words="172" data-nb-chars="1057"><span class="idea" data-nb-ref-number="6" id="idea6" data-nb-words="172" data-nb-chars="1057">I&nbsp;objev, jímž procházku úspěšně uzavřou, zvýší lesk místa jen re­lativně. Nápis na&nbsp;velkém skleníku pro ně&nbsp;má&nbsp;hlubší smysl proto, že&nbsp;z&nbsp;něj vypadla písmena a&nbsp;že se&nbsp;z&nbsp;původního „Entrée des serres“&nbsp;– Vchod do&nbsp;skleníků&nbsp;– změnil v&nbsp;emblematické ENTRE ERRE: vejdi, abys tu&nbsp;bloudil. Kromě přesnosti té&nbsp;náhodné úpravy je&nbsp;nápis pozoruhodný tím, že&nbsp;napříště označuje pouze nejistý práh, ohlašuje ho&nbsp;a&nbsp;zároveň jej odsouvá dál. Vstup, k&nbsp;němuž vybízí, neznamená dosažení cíle, ale začátek další cesty, nového bloudění, v&nbsp;němž se&nbsp;předem rozplývá i&nbsp;lákavá dekorace&nbsp;– zelení zaplavený skleník&nbsp;–, kde k&nbsp;němu má&nbsp;dojít. Uvnitř skleníku&nbsp;– ostatně zavřeného&nbsp;– je&nbsp;jako na&nbsp;kterémkoli místě nečeká nic jiného, než další zlomek času a&nbsp;prostoru nabídnutý jejich hledání, i&nbsp;v&nbsp;přítmí za&nbsp;skleněnými stěnami je&nbsp;uložena jen nedohledná zásoba možných cest a&nbsp;příběhů, které se&nbsp;denně otvírají v&nbsp;hemživé hojnosti jsoucího. Vstup znamená vprostřed bloudění sotva krátkou pauzu, také interiér za&nbsp;prahem v&nbsp;něm vzápětí vybízí pokračovat, jako pouhý záhyb bezbřehé rozlohy města, jediné pravé arény.</span></p>
          <p class="chunk" data-nb-ref-number="7" data-nb-words="242" data-nb-chars="1576"><span class="idea" data-nb-ref-number="7" id="idea7" data-nb-words="242" data-nb-chars="1576">Už&nbsp;když se&nbsp;ze&nbsp;zahrady vracejí k&nbsp;metru, sluncem zalité město a&nbsp;jemně odstupňované vrstvy modří a&nbsp;šedí, kamenných bloků a&nbsp;vzdušných stožárů, jimiž hloubí jasnou propast dne, vyvstává samo před hrdinou jako velký, až&nbsp;k&nbsp;obzoru otevřený skleník. Jen tam se&nbsp;všechno může znovu rozehrát, v&nbsp;dlouhých a&nbsp;nekončících, povlovně modulovaných větách a&nbsp;v&nbsp;jejich klouzání mezi zářezy jmen a&nbsp;hladivými doteky adjektiv. Monumenty města, nezávisle na&nbsp;svém historickém významu, se&nbsp;v&nbsp;příhodnou chvíli stanou součástí nevídaných obřadů, zasvěcených nesoustavnému a&nbsp;neustavenému, empirickému kultu; prázdno Vítězného oblouku na&nbsp;konci Elysejských polí a&nbsp;pusté avenue, které za&nbsp;ním zvolna klesají dál k&nbsp;obzoru, temná masa Opery vyvstávající naproti v&nbsp;ranním slunci poskytnou hrdinovi značky v&nbsp;každodenní&nbsp;– a&nbsp;pěší&nbsp;– metafysické pouti, jako okamžitá vtělení nedostupného vrcholu, odtažitého zákulisí nebo svatostánku. Kdesi v&nbsp;hloubi šestého okresu nebo čtvrti kolem Halles, uprostřed poledního ruchu, zbuduje dům jen tím, že&nbsp;zasedne s&nbsp;přítelem ke&nbsp;stolu, změní hučící bistro v&nbsp;místo pobytu už&nbsp;pozorností, s&nbsp;níž si&nbsp;vybere jídlo, v&nbsp;souladu s&nbsp;momentálními okolnostmi i&nbsp;s&nbsp;pamětí vepsanou do&nbsp;dekorace lokálu, jeho jakoby definitivní podoby vytvořené vrstvu po&nbsp;vrstvě během let každodenních, obřadně opakovaných služeb. Až&nbsp;potom z&nbsp;bistra vyjde ven, jen se&nbsp;tam lépe shledá s&nbsp;okolním městem. Každá chvíle souladu s&nbsp;některým z&nbsp;městských míst, každý zdařilý průnik do&nbsp;bistra nebo pod stromy parčíku mu&nbsp;umožní rozšířit a&nbsp;zpřesnit osobní okruhy, které zakresluje do&nbsp;okruhů metropole, a&nbsp;dovolí mu&nbsp;lépe obývat ji&nbsp;samu.</span></p>
          <p class="chunk" data-nb-ref-number="8" data-nb-words="246" data-nb-chars="1499"><span class="idea" data-nb-ref-number="8" id="idea8" data-nb-words="246" data-nb-chars="1499">Obývat, nebo ji&nbsp;spíš znovu objevit, nanovo do&nbsp;ní&nbsp;vstoupit s&nbsp;týmž údivem, s&nbsp;nímž sem kdysi dorazil ze&nbsp;své provincie; nezapomíná ani na&nbsp;to, že&nbsp;kdykoli pozná další tajemství města, ukrytý průchod nebo nároží s&nbsp;hrstkou mincí vtlačenou do&nbsp;chodníku, zatluče taky nový hřebík do&nbsp;své budoucí rakve. Paříž naštěstí uniká ze&nbsp;svého vlastního sevření a&nbsp;nechává před tím, kdo jí&nbsp;prochází, vyvstat ze&nbsp;zákrutů ulic jiná města, nastavuje za&nbsp;sebe chvějivou vidinu Říma nebo Istanbulu; i&nbsp;daleký Jih začíná hned tady, za&nbsp;malým městským kostelíkem, jehož povědomá fasáda už&nbsp;přes zahrádky blízkého předměstí vzhlíží k&nbsp;vyschlým houštinám Středomoří. Město nabízí ochranu a&nbsp;úkryt jen natolik, nakolik se&nbsp;v&nbsp;něm lze ztratit; občas, na&nbsp;sklonku léta, si&nbsp;dokonce říká, že&nbsp;by&nbsp;jím už&nbsp;měl projít jen na&nbsp;cestě za&nbsp;poslední odbočkou a&nbsp;definitivním sejítím z&nbsp;cesty. Je&nbsp;pouze nutné nepovažovat Ameriku za&nbsp;Evropu&nbsp;– o&nbsp;nic víc, než za&nbsp;Ameriku&nbsp;–, odvrátit se&nbsp;od&nbsp;slunce, ale neoctnout se&nbsp;přitom naproti měsíci, té&nbsp;staré vestě. Přihlížet jednoduše tomu, jak se&nbsp;sami hýbeme vprostřed pohyblivých věcí, dávajících&nbsp;– stejně jako místa&nbsp;– znamení jen tím, že&nbsp;bez konce odkazují jedna ke&nbsp;druhé, od&nbsp;skleníku k&nbsp;aréně a&nbsp;od zahrady k&nbsp;městskému bludišti. Sacré-Coeur na&nbsp;obzoru přináší Paříži darem neznámé pouštní město a&nbsp;zároveň, týmž klouzavým pohybem, ji&nbsp;samu odvádí jinam, do&nbsp;daleké pouště měst; věty tvořené společně věcmi a&nbsp;naším myšlením uvolňují pouze klíčící, neuzavřený smysl, hladina dne zas vsakuje tekutý sval, který z&nbsp;ní krátce vystoupil.</span></p>
        </section>
        <section>
          <p class="chunk" data-nb-ref-number="9" data-nb-words="225" data-nb-chars="1364"><span class="idea" data-nb-ref-number="9" id="idea9" data-nb-words="225" data-nb-chars="1364">Také starý moped se&nbsp;znovu vytrácí s&nbsp;koncem sezóny, jejíž závěr nečekaně nadlehčil svými přesuny. Dárek od&nbsp;spiklenkyně, s&nbsp;níž hrdina proměnil ve&nbsp;slavnost nejpěknější dny roku, mu&nbsp;také umožnil vychutnat jako nikdy poslední záblesky léta, když na&nbsp;něm jedním ostrým tahem projížděl náhle klidným městem, zatím jen sbírajícím síly k&nbsp;novým bouřkám. Když od&nbsp;prvních deštivých dnů začalo jevit známky agonie, věrné mechanické zvíře tak zároveň ohlásilo konec oslav a&nbsp;ukázalo, že&nbsp;je&nbsp;připraveno naplnit svůj osud; hrdinovi nezbývalo víc, než nechat je&nbsp;u&nbsp;nejbližšího chodníku a&nbsp;po špičkách od&nbsp;něj odejít navždycky. Když ho&nbsp;dva dny nato objeví o&nbsp;kus dál, necelých padesát metrů od&nbsp;místa, kde ho&nbsp;opustil, je&nbsp;už&nbsp;moped jen šedá a&nbsp;vychladlá kostra, smáčená přívaly ledové vody; jeho dny byly skutečně sečteny, krátká jízda to&nbsp;ukázala i&nbsp;neznámému zájemci, který si&nbsp;ho&nbsp;chtěl odvézt. Výzkumník ho&nbsp;tentokrát důstojně dovede až&nbsp;na&nbsp;křižovatku a&nbsp;do parčíku v&nbsp;jejím středu, obehnaného vysokými keři, kde z&nbsp;dosahu dotěrných pohledů stroj zastrčí co&nbsp;nejhloub do&nbsp;hustého listí. Jak tam vidí mizet jeho zadní blatník, připomene si&nbsp;Aguirrova koně z&nbsp;Herzogova filmu, jeho bílý a&nbsp;rozechvělý zadek vnikající do&nbsp;hustého lesa na&nbsp;břehu řeky, kam ho&nbsp;Aguirre zahnal ze&nbsp;svého voru. Když se&nbsp;o&nbsp;pár dní později do&nbsp;parčíku vrátí, není tu&nbsp;po&nbsp;jeho oři ani stopy, zvíře beze zbytku překrylo tiché vlnění lesa.</span></p>
          <p class="chunk" data-nb-ref-number="10" data-nb-words="179" data-nb-chars="1058"><span class="idea" data-nb-ref-number="10" id="idea10" data-nb-words="179" data-nb-chars="1058">Moped se&nbsp;vrátil do&nbsp;garáže&nbsp;– až&nbsp;na&nbsp;to, že&nbsp;žádná garáž není, jen to&nbsp;klouzání a&nbsp;vzdalování, koňský zadek nebo stopka blatníku vplouvající do&nbsp;listí; stín lesa neskrývá stáj ani přístěnek, vsakuje zvíře pouze proto, aby ho&nbsp;nechal rozplynout ve&nbsp;svém vlastním dechu. Ani za&nbsp;dveřmi, na&nbsp;něž v&nbsp;závěru <em>Chaplina vystěhovalcem</em> buší moknoucí Charlie, není ta&nbsp;sňatková agentura, kam si&nbsp;zdánlivě odvádí svou čerstvou partnerku, aby své bloudění uzavřel happyendem; žádný pohostinný výklenek nečeká za&nbsp;plochou plátna, pouhé sítnice, kam dveře a&nbsp;bušící ruka kreslí jenom obraz a&nbsp;zrakový klam, čirý slib lokálu a&nbsp;šťastného rozuzlení, který se&nbsp;nedohledně zrcadlí sám v&nbsp;sobě. Zvíře mizící v&nbsp;lese nemíří k&nbsp;mateřskému přístavu, jen k&nbsp;tomu nočnímu, šumícímu pozadí, kam svět nepřestává ustupovat z&nbsp;vlastní arény, aby do&nbsp;ní&nbsp;vzápětí vyrazil s&nbsp;novým elánem. Ani místa se&nbsp;nechovají jinak, i&nbsp;ona se&nbsp;zas a&nbsp;zas stahují k&nbsp;okraji a&nbsp;čekají na&nbsp;chvíli, kdy je&nbsp;odtud vyžene naše zvědavost, kdy se&nbsp;k&nbsp;nám přiblíží v&nbsp;povzdechu, k&nbsp;němuž je&nbsp;přiměl náš pohled, a&nbsp;v&nbsp;němž zároveň jdeme vstříc sami sobě.</span></p>
          <p class="chunk" data-nb-ref-number="11" data-nb-words="218" data-nb-chars="1368"><span class="idea" data-nb-ref-number="11" id="idea11" data-nb-words="218" data-nb-chars="1368">Místo co&nbsp;zrakový klam, který se&nbsp;před námi rozdýchal, jako fasáda osvětlená šikmým večerním sluncem; stíny vrhané hrbolky v&nbsp;omítce a&nbsp;relief, který jim dávají, nechávají z&nbsp;fasády vystoupit skrytou hloubku&nbsp;– ale jako hloubku pouhého povrchu, jen jaksi dočasně vychýleného ze&nbsp;sebe sama. Nic hlubšího, jinak řečeno, než obraz vyplouvající na&nbsp;plátno a&nbsp;průzračnost dne zvlněná signálem dalekého „jinde“. Podzemní chodba spojující Stanici se&nbsp;zaslíbeným Laosem je&nbsp;pouhý záchvěv vzduchu, každé místo existuje&nbsp;– a&nbsp;nabývá na&nbsp;podstatě&nbsp;– už&nbsp;skrz ozvěnu, kterou vrací jinému místu. Náměstí, u&nbsp;něhož hrdina bydlí v&nbsp;době, kdy Stanici poprvé spatří, je&nbsp;možná jen vzdálená replika náměstí, za&nbsp;nímž se&nbsp;kdysi vydával na&nbsp;okraj rodného města; podobnými ozvěnami jsou i&nbsp;objevy, které dělá během cest nadzemním metrem. Stříška prodejny PIÁN, již s&nbsp;takovým podivem vidí míjet pod tratí, v&nbsp;něm bezpochyby jen oživuje dávnou slabost pro ten důmyslný hudební nástroj, to, co&nbsp;má&nbsp;za&nbsp;nový úlovek, pobízí prostě jeho touhu k&nbsp;dalšímu pronásledování sebe samé, k&nbsp;další honičce v&nbsp;dlouhých, tautologických smyčkách za&nbsp;vlastním ohonem. Každé nové místo je&nbsp;pouze jiný kostým, který si&nbsp;navléká před zrcadlem, jiné pokračování módní přehlídky, jíž&nbsp;– od&nbsp;převleku k&nbsp;převleku&nbsp;– obnovuje vlastní přítomnost. I&nbsp;Laos, do&nbsp;něhož chce odjet, je&nbsp;novou podobou jeho samého, jako si&nbsp;předem v&nbsp;sobě nese celou svou Ameriku.</span></p>
          <p class="chunk" data-nb-ref-number="12" data-nb-words="155" data-nb-chars="979"><span class="idea" data-nb-ref-number="12" id="idea12" data-nb-words="155" data-nb-chars="979">Odjíždějící moped zase zrcadlí mizícího koně, splývá s&nbsp;jeho vzpomínkou v&nbsp;chvějivý obraz, který jeho odjezd na&nbsp;chvíli pozdrží proti zvířenému pozadí; záblesk, jejž nechal v&nbsp;hrdinově paměti, signalizuje pouze drobnou nehodu ve&nbsp;společném oběhu všeho a&nbsp;všech, který ji&nbsp;vzápětí vsákl. To&nbsp;podstatné je&nbsp;přitom právě tady, v&nbsp;tom neustálém proudění, všechno, oč&nbsp;jde a&nbsp;co si&nbsp;může přát, mu&nbsp;jde vstříc z&nbsp;jeho opakovaných návalů. Nemá před sebou jinou budoucnost, jinou perspektivu a&nbsp;příští slávu, než nové střetnutí s&nbsp;tím trvalým příbojem&nbsp;– a&nbsp;svou obnovenou ochotu být mu&nbsp;k&nbsp;dispozici; bude pokračovat v&nbsp;cestě už&nbsp;tím, že&nbsp;stane před další fasádou, začne ji&nbsp;znovu hloubit pohledem a&nbsp;rozdýchá svým myšlením víc zeširoka přítomnou chvíli, nic než ji. Jediná možná šance: přilnout ke&nbsp;zčeření vlny, která trvale vyvstává vprostřed provizoria; svět krátce nadlehčený a&nbsp;znovu zatížený smyslem, střídavě nabídnutý a&nbsp;odepřený v&nbsp;záblesku vyplouvajícím z&nbsp;bodláčí a&nbsp;v&nbsp;blikání rudé stopky vsakované listím.</span></p>
        </section>
        <section>
          <p class="chunk" data-nb-ref-number="13" data-nb-words="147" data-nb-chars="825"><span class="idea" data-nb-ref-number="13" id="idea13" data-nb-words="147" data-nb-chars="825">V&nbsp;příboji přitom nic opravdu nemizí; stačí mít na&nbsp;paměti všechny své nejisté cesty a&nbsp;dráhy, aby se&nbsp;s&nbsp;námi zas rozjel celý kolotoč a&nbsp;my viděli obíhat své bobry a&nbsp;své sádrové kýty ve&nbsp;vírech suchého listí, dalekých úderů na&nbsp;činel a&nbsp;dunění kuželníkových koulí, rozdmychávaných větrem nového podzimu. Dokud je&nbsp;tu&nbsp;on&nbsp;sám, říká si, všechno se&nbsp;k&nbsp;němu vrací s&nbsp;kroužením otáčecích dveří, umožňuje mu&nbsp;znovu objet svět a&nbsp;vyznačit v&nbsp;obecném oběhu vlastní okruhy; každý trochu vzrušený okamžik ho&nbsp;také znovu spojuje se&nbsp;vším, co&nbsp;má&nbsp;rád, v&nbsp;čem se&nbsp;sám poznává a&nbsp;co tvoří svět v&nbsp;té podobě, v&nbsp;níž existuje jenom skrze něj.<a href="./resources/undefined">*</a>&nbsp;Dík elánu, jenž ho&nbsp;nese vstříc dalšímu průčelí, nachází zas všechny své osobní značky a&nbsp;prochází jejich úplnou sítí, rozehrává své karty v&nbsp;nové partii, odkud ještě jednou vyjde těžší&nbsp;– i&nbsp;lehčí&nbsp;– o&nbsp;celou možnou existenci.</span></p>
          <p class="chunk" data-nb-ref-number="14" data-nb-words="171" data-nb-chars="1065"><span class="idea" data-nb-ref-number="14" id="idea14" data-nb-words="171" data-nb-chars="1065">Nanovo se&nbsp;v&nbsp;něm setkávají a&nbsp;shlukují, vzdalují se&nbsp;a&nbsp;znovu vracejí, všechny jeho makety a&nbsp;klamné obrazy, přízraky a&nbsp;dvojníci, partnerky na&nbsp;jednu noc nebo na&nbsp;jeden život, jeho těkavá místa a&nbsp;bludné bóje. Stanice prázdného řeznictví, číslice 1937 napsaná na&nbsp;zvlněný vzduch, fasáda z&nbsp;lepenky se&nbsp;zářivou nulou ve&nbsp;štítu, bílý list papíru s&nbsp;hlavičkou Amerika, cedule s&nbsp;označením Rennes na&nbsp;pozadí noci. Hrst odstřižků mizí ve&nbsp;stínu průjezdu, krejčovský panák z&nbsp;něj mírně povystrčil oblýskaný bok; atrapy salámů se&nbsp;pohupují v&nbsp;průvanu pod stříškou střelnice, namísto terčů. Bledé sádrové město vyvstává za&nbsp;stmívání v&nbsp;okně mansardy, v&nbsp;lampě na&nbsp;blízkém rohu zháší žárovka a&nbsp;v&nbsp;louži na&nbsp;konci ulice se&nbsp;rozsvěcí hvězda, náhradou za&nbsp;zmizelého mopeda. Všechno umlká, nasládlý parfém holandského tabáku ale všude nevniknul, pobřežní vřesy tonou každý večer v&nbsp;čerstvé mlze, značené tu&nbsp;a&nbsp;tam jen bójemi ztvrdlých bodláků. Tráva, ten starý poděs, se&nbsp;zas a&nbsp;zas vrací, celá divá nás oslnit a&nbsp;mít definitivně navrch, sami hrajeme jen docela malé postavičky, nedohledně sympatické a&nbsp;šedivé.</span></p>
          <p class="chunk" data-nb-ref-number="15" data-nb-words="69" data-nb-chars="413"><span class="idea" data-nb-ref-number="15" id="idea15" data-nb-words="69" data-nb-chars="413">Všechno jsou pouze roztěkané zlomky, všechno ale dál dává znamení; osud je&nbsp;sotva skica, pořád ale trvá jako možnost v&nbsp;umíněném návratu svých trosek. Už&nbsp;tím, že&nbsp;před hrdinou znovu defilují, oblázek, sojčí pírko, skladiště a&nbsp;<em>lavatories</em> kreslí náznak vzájemné aliance, vzdor prázdnu, které je&nbsp;od&nbsp;sebe dělí, a&nbsp;skládají samy od&nbsp;sebe zápletku a&nbsp;kouzelnické číslo&nbsp;– vždycky už&nbsp;na&nbsp;dosah ruky&nbsp;–, které s&nbsp;nimi neumí sehrát.</span></p>
          <hr>
          <p class="chunk" data-nb-ref-number="16" data-nb-words="102" data-nb-chars="580"><span class="idea" data-nb-ref-number="16" id="idea16" data-nb-words="102" data-nb-chars="580">V&nbsp;tutéž chvíli, kdy se&nbsp;loučí s&nbsp;mopedem, všechno dál obíhá také v&nbsp;dopise, jejž dostal od&nbsp;Martina a&nbsp;jehož do&nbsp;kruhu zatočené věty mu&nbsp;stačí ohlásit, že&nbsp;nadcházející podzim bude i&nbsp;nový rozjezd. Když už&nbsp;jeho výzkumy nevedou dál, než k&nbsp;oživení jeho toužení&nbsp;– myslí si&nbsp;pro sebe&nbsp;–, každá vyjádřená touha aspoň trochu pohne skutečností a&nbsp;trochu jinak ji&nbsp;rozdrnčí; obmění ji&nbsp;podobně, jako skutečnost v&nbsp;odpověď na&nbsp;její naléhání obmění touhu. Něco z&nbsp;našich gest a&nbsp;elánů přece jen ulpívá na&nbsp;věcech, do&nbsp;nichž je&nbsp;vplétáme, ukládá se&nbsp;na&nbsp;místech, jimiž procházíme, a&nbsp;předává jim kus naší existence.</span></p>
          <p class="chunk" data-nb-ref-number="17" data-nb-words="50" data-nb-chars="294"><span class="idea" data-nb-ref-number="17" id="idea17" data-nb-words="50" data-nb-chars="294">To, co&nbsp;si&nbsp;tu&nbsp;mumlá, je&nbsp;jistě znovu jen pravda jednoho zmateného a&nbsp;osamělého pátrače, plného starostí a&nbsp;stesku, který chce marně sám uchopit smysl, jehož je&nbsp;pouhou součástí. Zbývá mu&nbsp;útěcha, že&nbsp;jeho rozechvění se&nbsp;na&nbsp;čas ustálilo aspoň tady, v&nbsp;obrysech místa, které se&nbsp;pokouší vymezit tato kniha.</span></p>
          <hr>
          <p class="chunk" data-nb-ref-number="18" data-nb-words="78" data-nb-chars="472"><span class="idea" data-nb-ref-number="18" id="idea18" data-nb-words="78" data-nb-chars="472"><em><a href="./resources/undefined">*</a>&nbsp;Po letech přesunů se&nbsp;k&nbsp;němu vrátí i&nbsp;Paříž z&nbsp;prvního rána, v&nbsp;němž pře­stoupil její práh. Aby byl nablízku své pozdní partnerce&nbsp;– a&nbsp;lásce&nbsp;–, nastěhuje se&nbsp;do&nbsp;téže čtvrti, kde se&nbsp;tenkrát vylodil, do&nbsp;místa vzdáleného sotva sto kroků od&nbsp;bytu slavného proroka (a&nbsp;od bydliště svých tehdejších hostitelů): zároveň se&nbsp;stane sousedem bývalých veřejných lázní. Bezpochyby týchž, které v&nbsp;to historické ráno objevil na&nbsp;fotografiích v&nbsp;zasklené vitrince, vedle vchodu do&nbsp;prorokova domu.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>