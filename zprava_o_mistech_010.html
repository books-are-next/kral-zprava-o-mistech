<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1/ Cesta ven">
    <meta name="apple-mobile-web-app-capable" content="yes">
    <title>1/ Cesta ven</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Petr Král: Zpráva o místech">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpráva o místech">
    <meta property="og:title" content="Zpráva o místech">
    <meta property="og:type" content="book">
    <meta property="og:book:author" content="Petr Král">
    <meta property="twitter:title" content="Petr Král: Zpráva o místech">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zprava_o_mistech_009.html">
    <link rel="next" href="./zprava_o_mistech_011.html">
    <meta name="nb-order" content="6">
    <link rel="self" href="zprava_o_mistech_010.html">
    <meta name="nb-identifier" content="kral-zprava-o-mistech-dbeefed">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1280" data-nb-chars="7896">
    <nav role="doc-toc">
      <ul class="plain section">
        <li><a href="zprava_o_mistech_006.html">Věnování</a></li>
        <li><a href="zprava_o_mistech_007.html">Citát</a></li>
        <li><a href="zprava_o_mistech_008.html">Jako každé šetření...</a></li>
        <li><a href="zprava_o_mistech_009.html">I</a>
          <ul class="plain">
            <li><a href="zprava_o_mistech_010.html">1/ Cesta ven</a></li>
            <li><a href="zprava_o_mistech_011.html">2/ Residence</a></li>
            <li><a href="zprava_o_mistech_012.html">3/ Území</a></li>
            <li><a href="zprava_o_mistech_013.html">4/ Panství</a></li>
          </ul>
        </li>
        <li><a href="zprava_o_mistech_014.html">II</a>
          <ul class="plain">
            <li><a href="zprava_o_mistech_015.html">5/ Tajná Plzeň…</a></li>
            <li><a href="zprava_o_mistech_016.html">6/ …čili cesta kolem ničeho</a></li>
            <li><a href="zprava_o_mistech_017.html">7/ Do Ameriky</a></li>
            <li><a href="zprava_o_mistech_018.html">8/ O&nbsp;skrytém životě maket</a></li>
          </ul>
        </li>
        <li><a href="zprava_o_mistech_019.html">III</a>
          <ul class="plain">
            <li><a href="zprava_o_mistech_021.html">9/ Místa bez kontur</a></li>
            <li><a href="zprava_o_mistech_022.html">10/ Paříž</a></li>
            <li><a href="zprava_o_mistech_023.html">11/ Vyjet</a></li>
            <li><a href="zprava_o_mistech_024.html">12/ Fasáda</a></li>
            <li><a href="zprava_o_mistech_025.html">P.&nbsp;S.</a></li>
          </ul>
        </li>
        <li><a href="zprava_o_mistech_026.html">DOKUMENTY</a></li>
        <li><a href="zprava_o_mistech_027.html">V&nbsp;panství bodláků I</a></li>
        <li><a href="zprava_o_mistech_028.html">V&nbsp;panství bodláků II</a></li>
        <li><a href="zprava_o_mistech_029.html">Návštěva v&nbsp;rue Montmartre</a></li>
        <li><a href="zprava_o_mistech_030.html">Sen z&nbsp;30.&nbsp;dubna</a></li>
        <li><a href="zprava_o_mistech_031.html">Rue Montmartre po roce</a></li>
        <li><a href="zprava_o_mistech_032.html">Ediční poznámka </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="12"><span class="idea" data-nb-ref-number="1" id="idea1" data-nb-words="3" data-nb-chars="12">1/ Cesta ven</span></h1>
        <section>
          <p class="chunk" data-nb-ref-number="2" data-nb-words="57" data-nb-chars="346"><span class="idea" data-nb-ref-number="2" id="idea2" data-nb-words="57" data-nb-chars="346">V&nbsp;dětství se&nbsp;místa zdála dána jednou provždy, nezaměnitelná a&nbsp;definitivní. K&nbsp;tomu, abychom jim byli právi, mělo jaksi stačit naučit se&nbsp;je&nbsp;užívat; získat jejich důvěru a&nbsp;uchovat si&nbsp;ji. Zatímco fasádu vily uspávaly vlny léta, dotírající na&nbsp;pískovou omítku, zkoumal ji&nbsp;zevnitř ve&nbsp;snaze objevit její skryté mízy a&nbsp;tajné dráhy uvnitř zdí, kde obíhaly.</span></p>
          <p class="chunk" data-nb-ref-number="3" data-nb-words="113" data-nb-chars="749"><span class="idea" data-nb-ref-number="3" id="idea3" data-nb-words="113" data-nb-chars="749">V&nbsp;patře se&nbsp;o&nbsp;jeho zvědavost přetahovaly dvě sousední místnosti. Matčin snivý, ale jasný budoár, kam okny&nbsp;– málokdy zataženými&nbsp;– vnikaly záblesky denního světla a&nbsp;vlhčily bílý porcelán sošek rozestavených po&nbsp;dlouhé komodě; trojdílné zrcadlo toaletního stolku, který stál v&nbsp;rohu, ty&nbsp;signály ještě násobilo a&nbsp;odráželo zpátky k&nbsp;nebi. Vedlejší pánský pokoj byl patřičně mužský, jeho temnější, dřevem vyložený interiér působil bezpečněji, ale také odtažitěji. Zasklené dveře na&nbsp;balkon, bílé a&nbsp;naškrobené, jakoby z&nbsp;pavučin utkané záclony, v&nbsp;nichž stávalo měsíční světlo jako mléčná mlha. Vpravo od&nbsp;vchodu na&nbsp;balkon lampa a&nbsp;vedle ní&nbsp;velký tmavohnědý ušák, vévodící přívětivému kuřáckému zákoutí. Opuštěný trůn, který tu&nbsp;po&nbsp;otcově odchodu napříště vládl sám.</span></p>
          <p class="chunk" data-nb-ref-number="4" data-nb-words="105" data-nb-chars="655"><span class="idea" data-nb-ref-number="4" id="idea4" data-nb-words="105" data-nb-chars="655">Během těch odpolední, kdy ho&nbsp;nikdo nehlídal a&nbsp;která náhle ztrácela hranice i&nbsp;kontury, stačilo hrdinovi tiše otevřít dveře a&nbsp;vklouznout dovnitř; pokoj teď plul kdesi daleko, mimo přítomnost, sluncem prozářené ticho, které mu&nbsp;stoupalo k&nbsp;ústům, dostávalo palčivě svatokrádežnou příchuť. K&nbsp;tomu, aby na&nbsp;jeho výzvu odpověděl, musel napřed vyrůst, přilnout k&nbsp;vlně času, který v&nbsp;sobě cítil dozrávat. Až&nbsp;jednou, zabořen mezi opěradla, se&nbsp;v&nbsp;náručí ušáku dopustí prvního chvatného hříchu. Zbývá se&nbsp;ptát, čí&nbsp;svátost tak znesvětil a&nbsp;čí autoritě se&nbsp;vzepřel. Večer teď v&nbsp;křesle trůnila matka, usedala do&nbsp;něj i&nbsp;po tom, co&nbsp;roli nepřítomného otce převzal jiný muž, doktor.</span></p>
          <p class="chunk" data-nb-ref-number="5" data-nb-words="102" data-nb-chars="613"><span class="idea" data-nb-ref-number="5" id="idea5" data-nb-words="102" data-nb-chars="613">Překvapivě zato opomíjela křeslo ve&nbsp;své ložnici, štíhlejší a&nbsp;pokryté lesklým bílým potahem, který se&nbsp;lepil na&nbsp;kůži jako mucholapka. Na&nbsp;sedadle trvale hnízdil roj barevných polštářů, jako hebké opevnění, které křeslo předem chránilo a&nbsp;vylučovalo ze&nbsp;hry. Čas od&nbsp;času se&nbsp;přitom nezdráhal přijít polštářky sesbírat a&nbsp;z&nbsp;ložnice&nbsp;– aniž se&nbsp;v&nbsp;ní zdržel&nbsp;– je&nbsp;odnést: potřeboval je&nbsp;pro svá doupata, zvláštní „domy v&nbsp;domě“, které si&nbsp;náruživě budoval hned v&nbsp;koutě, hned pod piánem nebo pod stolem, kam snesl všemožné podušky a&nbsp;matrace. Když úkryt dostavěl, ulehl do&nbsp;něj a&nbsp;jenom v&nbsp;něm nehybně prodlíval, jako zahálčivý vladař.</span></p>
          <p class="chunk" data-nb-ref-number="6" data-nb-words="146" data-nb-chars="935"><span class="idea" data-nb-ref-number="6" id="idea6" data-nb-words="146" data-nb-chars="935">I&nbsp;to byl přitom druh zneuctění, pokus o&nbsp;vzpouru a&nbsp;porušení zákona. Týž, jehož se&nbsp;dopouštěl, když unikal do&nbsp;tmy sklepa nebo na&nbsp;půdu, do&nbsp;té&nbsp;velké, zaprášené chladírny, v&nbsp;jejímž ztuhlém tichu nasakovaly prachem staré prádelníky a&nbsp;nepotřebné poličky, lampy bez žárovek a&nbsp;zašedlý proutěný stojan plný časopisů se&nbsp;slepenými listy. Podobné vagonům odstaveným na&nbsp;vedlejší kolej a&nbsp;zapouštějícím tu&nbsp;pomalu kořeny mezi kopřivami a&nbsp;bodláčím, vytvořily vyřazené kusy nábytku na&nbsp;půdě jakousi paralelní scénu: omšelý, ale prostorný a&nbsp;zařízený byt pro neviditelné nájemníky. Právě to&nbsp;ho&nbsp;taky k&nbsp;půdě přitahovalo; prodlívat tu&nbsp;mezi starým nábytkem&nbsp;– vzdor chladnu, které ho&nbsp;tlačilo zpátky ven&nbsp;– znamenalo totéž, co&nbsp;obklopit se&nbsp;polštářky vprostřed jídelny: odsunout běžné prostory domu do&nbsp;pozadí a&nbsp;nahradit je&nbsp;místem, kde byl sám jediným pánem. Kde se&nbsp;takříkajíc mohl skrýt před samotnou důvěrností vily a&nbsp;chránit se&nbsp;před ochranou, kterou mu&nbsp;poskytovala.</span></p>
          <p class="chunk" data-nb-ref-number="7" data-nb-words="73" data-nb-chars="432"><span class="idea" data-nb-ref-number="7" id="idea7" data-nb-words="73" data-nb-chars="432">Navíc úlevně vyvazoval věci z&nbsp;navyklých rolí. Když zacházel s&nbsp;půdou jako s&nbsp;obydlím a&nbsp;používal piáno nebo stůl jako přístřešek, nutil věci překreslit své kontury a&nbsp;změnit svou identitu, na&nbsp;způsob hole, z&nbsp;níž vyjede nečekaně nůž nebo deštník. Přestože si&nbsp;půjčoval polštářky od&nbsp;matky, doupata, která z&nbsp;nich stavěl, mu&nbsp;neměla umožnit jen návrat do&nbsp;sluje jejího břicha; také se&nbsp;v&nbsp;nich chtěl co&nbsp;nejvíc vzdálit domu, nad nímž matka vládla.</span></p>
          <hr>
          <p class="chunk" data-nb-ref-number="8" data-nb-words="79" data-nb-chars="488"><span class="idea" data-nb-ref-number="8" id="idea8" data-nb-words="79" data-nb-chars="488">Zvedal rovněž zkoumavý pohled k&nbsp;domům v&nbsp;sousedství, hlavně k&nbsp;tomu, který stál za&nbsp;drátěným plotem vlevo od&nbsp;vily a&nbsp;od buksusy lemovaného chodníčku, jenž k&nbsp;ní vedl. Hranatá stavba s&nbsp;plochou střechou pro něj měla zvláštní eleganci, která vile osudně chyběla; vyplouvala z&nbsp;keřů jako pozemní ponorka, kulaté okno s&nbsp;matným sklem, obrácené k&nbsp;nim do&nbsp;zahrady, bylo plné mlčenlivé vyzývavosti. Bylo by&nbsp;stačilo narodit se&nbsp;tam, na&nbsp;druhé straně plotu, aby pochopil svět a&nbsp;poznal skutečné dobrodružství?</span></p>
          <p class="chunk" data-nb-ref-number="9" data-nb-words="102" data-nb-chars="595"><span class="idea" data-nb-ref-number="9" id="idea9" data-nb-words="102" data-nb-chars="595">Jen prostory, které dům skrýval a&nbsp;kam občas nahlédl, když přišel vyřídit vzkaz jeho starým majitelům&nbsp;– stejně tajemně zamlklým jako dům&nbsp;–, mu&nbsp;rozhodně připadaly <em>pravé</em> a&nbsp;opravdu hodné obývání. Pouze tam, v&nbsp;bludišti důmyslně zřetězených místností a&nbsp;pokojů, tajných chodeb a&nbsp;schodišť spojujících bůhvíjak zasklený salon s&nbsp;patrem, s&nbsp;neznámými kabinety, které tam tušil, a&nbsp;s&nbsp;rozlehlou terasou na&nbsp;střeše&nbsp;– pouze tam by&nbsp;mohl a&nbsp;dovedl plně žít. Kdo ví, snad se&nbsp;tam jeho pravý život už&nbsp;odvíjel; zbývalo čekat, až&nbsp;mu&nbsp;dá&nbsp;znamení, nechá po&nbsp;zřítelnici okna sjet náhlý záblesk a&nbsp;vyzve ho, aby se&nbsp;s&nbsp;ním spojil.</span></p>
          <p class="chunk" data-nb-ref-number="10" data-nb-words="149" data-nb-chars="971"><span class="idea" data-nb-ref-number="10" id="idea10" data-nb-words="149" data-nb-chars="971">Měnil se&nbsp;v&nbsp;pátrače. Usedal na&nbsp;zahradě a&nbsp;vysílal pohled k&nbsp;jejím nejztracenějším koutům, k&nbsp;ubohému proutí lemujícímu osudný plot nebo k&nbsp;spletencům šlahounů a&nbsp;listí v&nbsp;rozích s&nbsp;vyschlou, jakoby osiřelou hlínou. Odevšad, zdálo se&nbsp;mu, mohl přijít rozhodující signál, všude se&nbsp;mohlo skrývat to&nbsp;pravé, tak postrádané místo, za&nbsp;nějž mu&nbsp;důvěrná scéna vily podsouvala nanejvýš bledou skicu. Zatímco zahrada odpovídala jen mlčením, hledal si&nbsp;v&nbsp;ní aspoň další stanoviště. Hned do&nbsp;ní&nbsp;shlížel z&nbsp;obrostlého kamenného sloupku, obklopen listím jako zelenou aureolou, hned slézal do&nbsp;propadla s&nbsp;přívodem vody, vonícího sklepem a&nbsp;čerstvou zemí, a&nbsp;zvedal odtud hlavu k&nbsp;matoucímu bzučení rozkvetlých, na&nbsp;slunci škvířících keřů. Už&nbsp;to&nbsp;byl způsob, jak trochu nahlédnout světu pod sukně… Zahrada nakonec v&nbsp;jeho očích tvořila jediné pletivo skrýší; také holý trávník nebo pustina betonových chodníčků se&nbsp;pod vrstvou společného ticha neviditelně dělily na&nbsp;další parcely, území jiných možných úkrytů.</span></p>
          <p class="chunk" data-nb-ref-number="11" data-nb-words="63" data-nb-chars="357"><span class="idea" data-nb-ref-number="11" id="idea11" data-nb-words="63" data-nb-chars="357">Když si&nbsp;jednou s&nbsp;přítelkyní ze&nbsp;sousedství hraje na&nbsp;schovávanou, zahlédne ji&nbsp;skrčenou za&nbsp;laťkovou lavičkou v&nbsp;hloubi zahrady; aniž co&nbsp;řekne, sebere tlusté poleno, dojde až&nbsp;k&nbsp;lavičce a&nbsp;hodí špalek holčičce na&nbsp;hlavu. Potrestal ji&nbsp;tenkrát&nbsp;– navíc k&nbsp;nejasné touze, kterou v&nbsp;něm budila&nbsp;– i&nbsp;za to, že&nbsp;mu&nbsp;odhalila prázdno zahrady a&nbsp;nemožnost se&nbsp;v&nbsp;ní opravdu schovat?</span></p>
          <hr>
          <p class="chunk" data-nb-ref-number="12" data-nb-words="59" data-nb-chars="375"><span class="idea" data-nb-ref-number="12" id="idea12" data-nb-words="59" data-nb-chars="375">I&nbsp;příroda dostávala smysl hlavně dík pokojům a&nbsp;místnostem, které skrývala a&nbsp;které v&nbsp;ní byl jaksi schopen objevit jedním pohledem. Při povinných nedělních vyjížďkách se&nbsp;zatvrzele upínal jen k&nbsp;lesíkům a&nbsp;loučkám, které lemovaly silnici a&nbsp;kde se&nbsp;mu&nbsp;každý trochu přitažlivý kout, každá větev skloněná trochu naléhavěji nad svůj stín v&nbsp;trávě, zdály označovat práh hledaného útulku.</span></p>
          <p class="chunk" data-nb-ref-number="13" data-nb-words="120" data-nb-chars="738"><span class="idea" data-nb-ref-number="13" id="idea13" data-nb-words="120" data-nb-chars="738">S&nbsp;odstupem let uvidí celé své dětství jako jedno dlouhé letní odpoledne, kde vzdor vedru nepřestává obcházet kolem vily a&nbsp;otírat se&nbsp;o&nbsp;její horké pískové stěny. Když ukončí jeden okruh, začne bez prodlení další, dál sleduje stopu zahradní hadice, která se&nbsp;klikatí na&nbsp;rozpáleném betonu a&nbsp;obtáčí podezdívku domu černou vlnovkou. Marně však vyhlíží její konec; ať&nbsp;sebevíc zrychluje krok, hadice se&nbsp;plynule vine podél zdí jako had, který hryže vlastní ocas. Přesto zatvrzele pokračuje v&nbsp;chůzi, jako by&nbsp;hledal zároveň nemožný východ a&nbsp;nenalezitelný vchod: spásnou skulinu v&nbsp;horkem ztěžklém vzduchu, kudy by&nbsp;unikl ze&nbsp;známého světa, a&nbsp;trhlinu v&nbsp;zemi nebo v&nbsp;průčelí, kterou by&nbsp;vklouzl hloub do&nbsp;skutečnosti a&nbsp;vnikl do&nbsp;její intimity, pěkně pod kůži.</span></p>
          <p class="chunk" data-nb-ref-number="14" data-nb-words="109" data-nb-chars="630"><span class="idea" data-nb-ref-number="14" id="idea14" data-nb-words="109" data-nb-chars="630">Občas, když na&nbsp;celý večer zůstal ve&nbsp;vile sám, se&nbsp;jistě radoval, že&nbsp;má&nbsp;pro sebe vlastní kus noční tmy; zatímco prostor se&nbsp;plnil jen tepem v&nbsp;jeho žilách, musel jej však znovu vyklidit pod tlakem strachu. Opatrně za&nbsp;sebou zavíral dveře a&nbsp;stahoval se&nbsp;z&nbsp;místnosti do&nbsp;místnosti, až&nbsp;se&nbsp;nakonec octl v&nbsp;koupelně, tváří v&nbsp;tvář zrcadlu. Všechno tajemství tu&nbsp;bezpochyby uvízlo s&nbsp;ním, náhle přistižené v&nbsp;té <em>druhé</em> koupelně, kterou viděl vyvstávat za&nbsp;dvojníkem v&nbsp;zrcadle a&nbsp;v&nbsp;hloubi jeho zorniček. Zůstávalo ale mimo dosah, když k&nbsp;němu chtěl proniknout, tloukl jen hlavou do&nbsp;skla. Ani odtud nevedla cesta dál, důvěrný prostor okolo byl nová klec.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>