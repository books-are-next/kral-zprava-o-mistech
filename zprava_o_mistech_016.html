<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6/ …čili cesta kolem ničeho">
    <meta name="apple-mobile-web-app-capable" content="yes">
    <title>6/ …čili cesta kolem ničeho</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Petr Král: Zpráva o místech">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpráva o místech">
    <meta property="og:title" content="Zpráva o místech">
    <meta property="og:type" content="book">
    <meta property="og:book:author" content="Petr Král">
    <meta property="twitter:title" content="Petr Král: Zpráva o místech">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zprava_o_mistech_015.html">
    <link rel="next" href="./zprava_o_mistech_017.html">
    <meta name="nb-order" content="12">
    <link rel="self" href="zprava_o_mistech_016.html">
    <meta name="nb-identifier" content="kral-zprava-o-mistech-57d8565">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4372" data-nb-chars="27302">
    <nav role="doc-toc">
      <ul class="plain section">
        <li><a href="zprava_o_mistech_006.html">Věnování</a></li>
        <li><a href="zprava_o_mistech_007.html">Citát</a></li>
        <li><a href="zprava_o_mistech_008.html">Jako každé šetření...</a></li>
        <li><a href="zprava_o_mistech_009.html">I</a>
          <ul class="plain">
            <li><a href="zprava_o_mistech_010.html">1/ Cesta ven</a></li>
            <li><a href="zprava_o_mistech_011.html">2/ Residence</a></li>
            <li><a href="zprava_o_mistech_012.html">3/ Území</a></li>
            <li><a href="zprava_o_mistech_013.html">4/ Panství</a></li>
          </ul>
        </li>
        <li><a href="zprava_o_mistech_014.html">II</a>
          <ul class="plain">
            <li><a href="zprava_o_mistech_015.html">5/ Tajná Plzeň…</a></li>
            <li><a href="zprava_o_mistech_016.html">6/ …čili cesta kolem ničeho</a></li>
            <li><a href="zprava_o_mistech_017.html">7/ Do Ameriky</a></li>
            <li><a href="zprava_o_mistech_018.html">8/ O&nbsp;skrytém životě maket</a></li>
          </ul>
        </li>
        <li><a href="zprava_o_mistech_019.html">III</a>
          <ul class="plain">
            <li><a href="zprava_o_mistech_021.html">9/ Místa bez kontur</a></li>
            <li><a href="zprava_o_mistech_022.html">10/ Paříž</a></li>
            <li><a href="zprava_o_mistech_023.html">11/ Vyjet</a></li>
            <li><a href="zprava_o_mistech_024.html">12/ Fasáda</a></li>
            <li><a href="zprava_o_mistech_025.html">P.&nbsp;S.</a></li>
          </ul>
        </li>
        <li><a href="zprava_o_mistech_026.html">DOKUMENTY</a></li>
        <li><a href="zprava_o_mistech_027.html">V&nbsp;panství bodláků I</a></li>
        <li><a href="zprava_o_mistech_028.html">V&nbsp;panství bodláků II</a></li>
        <li><a href="zprava_o_mistech_029.html">Návštěva v&nbsp;rue Montmartre</a></li>
        <li><a href="zprava_o_mistech_030.html">Sen z&nbsp;30.&nbsp;dubna</a></li>
        <li><a href="zprava_o_mistech_031.html">Rue Montmartre po roce</a></li>
        <li><a href="zprava_o_mistech_032.html">Ediční poznámka </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="27"><span class="idea" data-nb-ref-number="1" id="idea1" data-nb-words="5" data-nb-chars="27">6/ …čili cesta kolem ničeho</span></h1>
        <section>
          <p class="chunk" data-nb-ref-number="2" data-nb-words="11" data-nb-chars="74"><span class="idea" data-nb-ref-number="2" id="idea2" data-nb-words="5" data-nb-chars="33">„Muzeum Madame Tussaud je&nbsp;pusté.“<br></span>
            <span class="idea" data-nb-ref-number="3" id="idea3" data-nb-words="6" data-nb-chars="41">Zelda Fitzgerald (<em>Vyhraďte mi&nbsp;ten valčík</em>)</span>
          </p>
          <p class="chunk" data-nb-ref-number="3" data-nb-words="164" data-nb-chars="966"><span class="idea" data-nb-ref-number="4" id="idea4" data-nb-words="164" data-nb-chars="966">Město kolem něj se&nbsp;celé mění v&nbsp;přelud. Čím víc se&nbsp;s&nbsp;ním seznamuje, tím méně se&nbsp;mu&nbsp;daří je&nbsp;uchopit, čím víc sonduje jeho místa a&nbsp;zkoumá jejich podobu, ptá se&nbsp;po&nbsp;jejich skryté povaze a&nbsp;vzájemných vztazích, tím méně je&nbsp;schopen z&nbsp;nich složit kompaktní celek. Nad fotografiemi&nbsp;– vybledlými a&nbsp;za svou ztrnulostí jakoby rozechvělými –, které jediné mu&nbsp;z&nbsp;míst zbydou, bude dokonce později pochybovat i&nbsp;o&nbsp;jejich existenci. Už&nbsp;tenkrát, když po&nbsp;Plzni chodil a&nbsp;všechny jeho myšlenky kroužily kolem ní, bylo město jen dutina v&nbsp;jejich středu, prázdno, které každým svým nájezdem jen dál prohlubovaly. Nerozdýchaly opravdu ztrnulé obrysy míst, nechaly mezi nimi obíhat jen jeho <em>chuť</em> je&nbsp;rozhýbat; místa mu&nbsp;pouze vracela její ozvěnu a&nbsp;ještě tak zesilovala jeho izolaci. Plzeň mu&nbsp;zároveň uniká a&nbsp;nastavuje mu&nbsp;příliš svolné zrcadlo, až&nbsp;se&nbsp;scvrká do&nbsp;rozměrů města pro jediného obyvatele. Skrz její místa se&nbsp;přitom jako nikdy střetá pouze s&nbsp;tím, co&nbsp;mají okolní věci nedobytného a&nbsp;cizího.</span></p>
          <p class="chunk" data-nb-ref-number="4" data-nb-words="69" data-nb-chars="401"><span class="idea" data-nb-ref-number="5" id="idea5" data-nb-words="69" data-nb-chars="401">Je&nbsp;pravda, že&nbsp;místa jsou tím víc přítomná, vnucují se&nbsp;ve&nbsp;své hmotné určitosti tím naléhavěji, že&nbsp;je&nbsp;nelze převést na&nbsp;žádnou obecnou ideu. Jejich pravý smysl bude konečně spočívat právě v&nbsp;tom, čím každou obecnou formulku přesahují&nbsp;– jako kdosi kdesi trefně říká, že&nbsp;jen to, co&nbsp;nemá jméno, opravdu <em>je.</em> Nenašel-li výzkumník tajný poklad, má&nbsp;před sebou aspoň kus reality; i&nbsp;to je&nbsp;důvod k&nbsp;určitému pohnutí.</span></p>
          <p class="chunk" data-nb-ref-number="5" data-nb-words="77" data-nb-chars="468"><span class="idea" data-nb-ref-number="6" id="idea6" data-nb-words="77" data-nb-chars="468">Věci výmluvné tím, že&nbsp;o&nbsp;nich nelze nic říct: už&nbsp;v&nbsp;hlavním městě z&nbsp;nich viděl náhle vycházet tu&nbsp;slepou záři, když byl po&nbsp;celé týdny neschopen přiřknout jim sebemenší smysl, natož postupovat od&nbsp;jedné ke&nbsp;druhé za&nbsp;jakýmkoli <em>cílem.</em> Zbaveny všech vzájemných souvislostí, předměty i&nbsp;úkony, k&nbsp;nimž ho&nbsp;vybízely, vrývaly pokaždé do&nbsp;času jen okamžitý zářez bez pokračování: postavil sklenici a&nbsp;<em>pak</em> si&nbsp;zapálil cigaretu, znovu ji&nbsp;odložil; naznačil úsměv, nic víc, nechal ho&nbsp;zmizet.</span></p>
          <p class="chunk" data-nb-ref-number="6" data-nb-words="239" data-nb-chars="1461"><span class="idea" data-nb-ref-number="7" id="idea7" data-nb-words="239" data-nb-chars="1461">Věci, rozsvěcené jen tmou, jsou tajemné proto, že&nbsp;jsou cizí, jemu i&nbsp;sobě samým a&nbsp;v&nbsp;sebemenší ze&nbsp;svých podrobností. Zpustlá a&nbsp;osiřelá ulice, jíž v&nbsp;noci prochází uprostřed Plzně, brázda ticha jakoby dosud děravého střelami bůhvíkteré poslední války, postel z&nbsp;oprýskaných a&nbsp;rozvrzaných trubek, kde občas přistane v&nbsp;jednom z&nbsp;domů, po&nbsp;průchodu temnou chodbou a&nbsp;kolem kouta, odkud se&nbsp;rozléhá funění anonymní lidské hromádky, tělo té, k&nbsp;níž si&nbsp;do&nbsp;postele lehá, vprostřed neznámých zvuků a&nbsp;vůní&nbsp;– žádná přívětivá ani nepřátelská vlna mu&nbsp;odtud nejde vstříc, žádná společná „atmosféra“ nepojí ta&nbsp;přesná, ale nezávislá fakta vyvstávající před ním jedno po&nbsp;druhém s&nbsp;ostrým a&nbsp;hořkým&nbsp;– jakoby definitivně syrovým&nbsp;– chladem, jejž každá jednotlivá věc vyzařuje sama za&nbsp;sebe. A&nbsp;jejž i&nbsp;on pozorně přijímá od&nbsp;každé věci zvlášť, aniž cokoli čeká od&nbsp;kterékoli z&nbsp;nich. Svět? Noc, jakási chodba, čísi sípavý dech, postel a&nbsp;mimo to&nbsp;i&nbsp;trochu vrzání. Jít, krátce škobrtnout; ulice a&nbsp;její ticho. Vejít, vyjít ven; návštěva u&nbsp;holiče, jak se&nbsp;dalo čekat, skončila fiaskem. Zvednout koberec, nahlédnout pod něj: holá podlaha. Podívejme. Míjíme prkenné ohrady starých plováren, celá odpoledne se&nbsp;pak v&nbsp;duchu vracíme k&nbsp;jejich rozlehlým arénám, s&nbsp;představou, že&nbsp;se&nbsp;tam bůhvíco děje. Neděje se&nbsp;tam nic. Pozorně prochází kolem zchátralého a&nbsp;sluncem zalitého průčelí, od&nbsp;rohu k&nbsp;rohu; nevyvstane na&nbsp;něm ale jediné znamení, ani stín osamělého volantu bez řidiče a&nbsp;bez auta. Hned tak na&nbsp;to&nbsp;nezapomene.</span></p>
          <p class="chunk" data-nb-ref-number="7" data-nb-words="112" data-nb-chars="716"><span class="idea" data-nb-ref-number="8" id="idea8" data-nb-words="112" data-nb-chars="716">Nejhlubší tajemství věcí, říká si, pro něj nejspíš spočívá v&nbsp;jejich banalitě; právě v&nbsp;tom, čím nejlépe <em>unikají</em> jeho očekávání a&nbsp;jeho vlastním přáním. Zlomky skutečnosti, jimiž se&nbsp;obklopuje, nejsou magické fetiše, jejichž prostřednictvím dobyde celý svět; přitahují ho&nbsp;jen prázdnem, jež za&nbsp;sebe v&nbsp;poslední chvíli nastaví, tím lehkým zvlněním vzduchu, s&nbsp;nímž pokaždé uhnou před rukou, která po&nbsp;nich sahá. Je&nbsp;pouhá náhoda, že&nbsp;ho&nbsp;tak neodbytně lákají právě dvě z&nbsp;nejpustších plzeňských výloh, výklad dílničky, kde se&nbsp;scelují natržené šaty, a&nbsp;výklad starého opraváře kol? Zvlášť druhá výloha je&nbsp;pouhá zívající poušť, jediné útlé kolo bez pneumatiky v&nbsp;ní přežívá jako čirý přízrak, díky němuž je&nbsp;prázdno jenom zřetelnější.</span></p>
          <p class="chunk" data-nb-ref-number="8" data-nb-words="192" data-nb-chars="1233"><span class="idea" data-nb-ref-number="9" id="idea9" data-nb-words="192" data-nb-chars="1233">Neméně než pustá vitrina ho, pravda, přitahuje její starý rám, prken­né šalování, jehož oprýskaná zelená barva se&nbsp;mu&nbsp;zdá tak <em>přesně</em> doplňovat prázdno, které rám obemyká. Když ale zkusí vniknout hloub do&nbsp;těch popraskaných prken a&nbsp;zašlého nátěru, v&nbsp;němž jako by&nbsp;byl zahlédl samu podstatu omšelosti, narazí znovu na&nbsp;pouhou nepřítomnost. Udělá jen touž zkušenost jako každý, kdo jednou trochu postál před lákavým obrazem&nbsp;– a&nbsp;kterou prožije i&nbsp;hrdina <em>Zvětšeniny</em>, když se&nbsp;v&nbsp;detailech fotografické momentky snaží odhalit stopu možného zločinu. Jak zkoumáme obraz část po&nbsp;části, stále víc zblízka a&nbsp;podrobněji, zdá se&nbsp;nám, že&nbsp;se&nbsp;co&nbsp;chvíli dotkneme jeho skrytého tajemství&nbsp;– když náhle překročíme jakousi neznámou hranici a&nbsp;obraz se&nbsp;před námi zčistajasna rozplyne, vsakován mezerou mezi dvěma barevnými stříkanci nebo tahy štětcem. Stejně se&nbsp;před výzkumníkem rozplyne, dřív, než stačí proniknout k&nbsp;jeho tajemství, i&nbsp;rám výlohy a&nbsp;jeho vábení; jediný signál, sebemenší stopa mu&nbsp;nejde náhle vstříc mezi zelenými šupinami, jimiž se&nbsp;předtím tak slibně ježilo šalování rámu, a&nbsp;mezi krustami barvy na&nbsp;masivních, časem ohlodaných litinových podpěrách někdejší stříšky nad výlohou. Nic, až&nbsp;na&nbsp;trochu vyhaslé a&nbsp;uboze rozestřené hmoty bez paměti a&nbsp;slávy.</span></p>
          <p class="chunk" data-nb-ref-number="9" data-nb-words="148" data-nb-chars="909"><span class="idea" data-nb-ref-number="10" id="idea10" data-nb-words="148" data-nb-chars="909">I&nbsp;vybraná místa „jeho“ Plzně, tak jako zívající výklad a&nbsp;jeho uhýbavý rám, nechávají na&nbsp;jazyku chuť zklamání. Málem se&nbsp;zdá, že&nbsp;místa poutá ke&nbsp;zbytku světa jen jejich bezvýznamnost; že&nbsp;jejich kapky zrcadlí jen marnost oceánu, od&nbsp;něhož odstříkly. Asi tak, jako je&nbsp;nejfádnější den spojen marností s&nbsp;celou existencí: odpadek času jako jiný, který k&nbsp;předchozím i&nbsp;příštím dnům nepřidává víc než vyhlídku na&nbsp;další postup, odráží den existenci co&nbsp;pouhou rozlohu, již je&nbsp;třeba přejít. Právě tak, jen díky společné marnosti, může být strohá vězeňská cela předmětem průzkumu stejně jako podivuhodný palác; už&nbsp;drobné vyhrbení zdi a&nbsp;skvrna na&nbsp;podlaze tu&nbsp;stačí vyznačit začátek stopy a&nbsp;poskytnout první značky, na&nbsp;jejichž základě lze postupně objevit celý skrytý řád místa… Pokud jde o&nbsp;Plzeň, otvírá se&nbsp;v&nbsp;každém případě světu a&nbsp;jeho ozvěnám jen jako bledé a&nbsp;nedomrlé město, pouhý kus městské bídy bez zvláštních vlastností.</span></p>
          <p class="chunk" data-nb-ref-number="10" data-nb-words="176" data-nb-chars="1104"><span class="idea" data-nb-ref-number="11" id="idea11" data-nb-words="176" data-nb-chars="1104">Před odchodem z&nbsp;večerního biografu, kde přihlíželi chvění starého němého filmu, se&nbsp;s&nbsp;J. ještě chvíli zdržují v&nbsp;kuřárně. Temná, kouřem nasáklá místnost, kde jsou teď sami, jim umožní přidat pár posledních gest a&nbsp;výroků ke&nbsp;scéně hádky, kterou před promítáním neměli čas dokončit. Po&nbsp;jedné zvlášť procítěné replice vtáhne kouř cigarety a&nbsp;s&nbsp;dramatickým zábleskem v&nbsp;oku přistoupí k&nbsp;oknu; jak vniká pohledem do&nbsp;tmy za&nbsp;sklem, objeví tam náhle jednu ze&nbsp;starých uliček… hlavního města, vyvstalou vprostřed Plzně s&nbsp;celým nákladem svých tichých lamp a&nbsp;omšelých průčelí. J. mu&nbsp;zároveň na&nbsp;usmířenou podává výtisk večerníku&nbsp;– jediného v&nbsp;zemi&nbsp;–, jejž mu&nbsp;den předtím z&nbsp;hlavního města přivezla. Nepotřebuje ho&nbsp;otevřít; stačí mu&nbsp;držet jej v&nbsp;ruce, aby svému výstupu provinčního Bogarta dal pravý americký lesk, navíc k&nbsp;sebejistotě londýnského magnáta ubezpečeného četbou čerstvých burzovních zpráv. Zbývá jim už&nbsp;jen sejít do&nbsp;přízemí a&nbsp;projít poslepu neosvětleným biografem, aby se&nbsp;před budovou shledali s&nbsp;noční Plzní. Hned na&nbsp;prahu pusté a&nbsp;temné ulice je&nbsp;za&nbsp;jejím tichem vítá vzdálený hukot metropolí, jako odtažitá posila.</span></p>
          <hr>
          <p class="chunk" data-nb-ref-number="11" data-nb-words="166" data-nb-chars="979"><span class="idea" data-nb-ref-number="12" id="idea12" data-nb-words="166" data-nb-chars="979">Je&nbsp;pravda, že&nbsp;je&nbsp;tu&nbsp;ještě jiné prázdno, navíc k&nbsp;tomu, které zívá z&nbsp;jeho míst: pustina, která vsákla celý okolní zapadákov, jeho rodnou zem. Plzeň není jen utajené město, je&nbsp;také&nbsp;– a&nbsp;především&nbsp;– vyhaslá. Ve&nbsp;všem, s&nbsp;čím se&nbsp;tu&nbsp;setkává, v&nbsp;nehybnosti a&nbsp;ztrnulém pohledu manželek, které čekají v&nbsp;autě na&nbsp;muže před garáží správkárny, v&nbsp;nedohledném, ale malátném brebentění dělníků v&nbsp;hospodách vyvstává i&nbsp;život jako pouhá vzpomínka, šum moře, které se&nbsp;stáhlo k&nbsp;obzoru a&nbsp;jehož je&nbsp;napříště město jen osiřelým dnem. A&nbsp;nejen proto, že&nbsp;Plzeň sama má&nbsp;víc než jiná města sklon přežvykovat svou minulost, že&nbsp;dělníci na&nbsp;penzi tu&nbsp;do&nbsp;svých denních hospodských komentářů zas a&nbsp;zas mísí vzpomínky na&nbsp;staré časy, kdy Škodovka&nbsp;– hlavní podnik města vedle pivovaru&nbsp;– patřila dosud svému zakladateli. I&nbsp;za jejich nostalgií jen lépe vyvstává širší a&nbsp;podstatnější poušť, vyprahlost země odtržené pod záminkou revoluce od&nbsp;vlastních dějin a&nbsp;vydané ve&nbsp;svém celku na&nbsp;pospas ponurému bezčasí života v&nbsp;kasárnách.</span></p>
          <p class="chunk" data-nb-ref-number="12" data-nb-words="197" data-nb-chars="1263"><span class="idea" data-nb-ref-number="13" id="idea13" data-nb-words="197" data-nb-chars="1263">Vládnoucí režim sám se&nbsp;přitom podobá jen bledému pohrobku vlastních heroických časů. Socha velkého generalissima, kterou náš hrdina občas míjí na&nbsp;jedné z&nbsp;městských tříd, teď není víc než dutý a&nbsp;omšelý blok kamene odložený sem jako vysloužilá rekvizita. Při pohledu zezadu budí ke&nbsp;všemu pomník&nbsp;– podepřený jako protézou zaprášeným antickým sloupkem&nbsp;– dojem pouhé imitace, podobné těm falešným antickým relikviím, před nimiž pózovaly modely prvních fotografů. Ani první „dělnický“ president, dosazený na&nbsp;trůn týmž generalissimem, není už&nbsp;víc než malá bronzová bysta, již průzkumník jednoho dne najde ve&nbsp;své kanceláři, na&nbsp;dně skříně, kde se&nbsp;tak smutně vynoří ze&nbsp;závalu nakupeného harampádí, že&nbsp;vyrazí přítomnému podplukovníkovi dojatý povzdech: „Chudák Gottwald… takhle se&nbsp;s&nbsp;ním teď zachází!“ A&nbsp;není to&nbsp;jistě ten bezbarvý úředník, který je&nbsp;presidentem dnes a&nbsp;jenž vyhlíží z&nbsp;portrétu na&nbsp;zdi místnosti (jako ze&nbsp;stěn všech úřadů v&nbsp;zemi), kdo podplukovníkovi jeho sesazeného boha nahradí. Stačí vidět, jak to&nbsp;působí, když výzkumník večer po&nbsp;práci zavěsí vedle portrétu další, stejný až&nbsp;na&nbsp;nahnědlý odstín (první portrét je&nbsp;černobílý), který rovněž vylovil ze&nbsp;skříně: jak tu&nbsp;trčí po&nbsp;vlastním boku a&nbsp;dělá dvojníka sám sobě, patří už&nbsp;současný president sám do&nbsp;říše fantomů.</span></p>
          <p class="chunk" data-nb-ref-number="13" data-nb-words="197" data-nb-chars="1255"><span class="idea" data-nb-ref-number="14" id="idea14" data-nb-words="197" data-nb-chars="1255">Fantomů, nebo spíš obyčejných strašáků. Vedle sebe zavěšené portréty působí přízračně jen tím, že&nbsp;se&nbsp;takříkajíc vzájemně ruší; jejich přeludnost je&nbsp;pouze společná vyprázdněnost a&nbsp;dutost, z&nbsp;níž se&nbsp;navzájem usvědčují a&nbsp;předávají ji&nbsp;jeden druhému jako dvě zrcadla. Portréty jsou tím blízké i&nbsp;dvěma plzeňským krámům a&nbsp;jejich vývěsním štítům, které průzkumníka vždycky, když je&nbsp;vidí, přimějí k&nbsp;novému zasnění: STROJNÍ TRUHLÁŘSTVÍ a&nbsp;hned vedle POHŘEBNÍ SLUŽBA. Také štíty chtějí zřejmě být zkoumány společně, aby mohly odhalit skrytou ideu, již sdílejí jako společné tajemství: ideu té&nbsp;– tak banální&nbsp;– fatality, jíž je&nbsp;rakev. Není tu&nbsp;první obchod právě proto&nbsp;– aniž to&nbsp;otevřeně přiznává&nbsp;–, aby druhý zásobil rakvemi, snad po&nbsp;celých tuctech? Mohla by&nbsp;to&nbsp;být definice všech tajemství, s&nbsp;nimiž se&nbsp;výzkumník setkává: zřejmost jen vágně utajená za&nbsp;dvojicí strohých návěští, stejně banálních jako ona. Vzhledem k&nbsp;tomu, že&nbsp;zřejmost sama je&nbsp;tu&nbsp;spíš prázdnota a&nbsp;nepřítomnost (tělo ukládané do&nbsp;truhly, aby v&nbsp;ní zmizelo navždy), dalo by&nbsp;se&nbsp;také mluvit o&nbsp;stereofonním gramofonu, jemuž dvojice návěští nebo portrétů slouží co&nbsp;reproduktory a&nbsp;z&nbsp;něhož se&nbsp;rozléhá pouhé ticho. Za&nbsp;viaduktem s&nbsp;emblematickým letopočtem vede cesta v&nbsp;mlze jen k&nbsp;hloučku gestikulujících hluchoněmých.</span></p>
          <p class="chunk" data-nb-ref-number="14" data-nb-words="167" data-nb-chars="1065"><span class="idea" data-nb-ref-number="15" id="idea15" data-nb-words="167" data-nb-chars="1065">V&nbsp;Plzni, tom městě imitací a&nbsp;stínů z&nbsp;konce éry, vsakuje ostatně nepřítomnost i&nbsp;nejvtíravější zjevení. Jednou večer procházejí s&nbsp;jiným zajatcem kasáren zaprášeným bludištěm jejich půd, aby z&nbsp;podstřešního okýnka zhlédli představení proslulé mezi mužstvem pod názvem „barevná televize“: striptýz, jejž každý den, než jde spát, provádí v&nbsp;domě naproti mírně odkvetlá ženská. Nepřišli sem docela nadarmo: po&nbsp;necelých dvou hodinách čekání, během nichž mají před sebou jen dvě nehybné bytosti&nbsp;– dámu a&nbsp;jejího manžela&nbsp;– zahleděné do&nbsp;blikání skutečné televize (pouze manžel vztáhne občas ruku po&nbsp;dalším pivu), zůstane dáma se&nbsp;sinavým světýlkem sama a&nbsp;začne se&nbsp;skutečně svlékat. Co&nbsp;jedinou atrakci jim nicméně předvede jen zaujetí, s&nbsp;nímž na&nbsp;závěr dne postupně ochutnává vzorky všech svých tělesných sekrecí, od&nbsp;uší až&nbsp;po&nbsp;prsty u&nbsp;nohou… (Ohromením, které v&nbsp;nich vzbudila, se&nbsp;jejich seance podobá voyeur­ským zážitkům nešťastného Karla Š.; ten zas v&nbsp;noci vylezl na&nbsp;vysoké lešení jen proto, aby za&nbsp;vábně rozsvíceným oknem v&nbsp;podkroví spatřil staršího pána, jak si&nbsp;chystá večeři.)</span></p>
          <p class="chunk" data-nb-ref-number="15" data-nb-words="143" data-nb-chars="885"><span class="idea" data-nb-ref-number="16" id="idea16" data-nb-words="143" data-nb-chars="885">Pátračovy vlastní cesty za&nbsp;tajemstvím jako by&nbsp;osudně podléhaly zákonu dvojího pohybu: výpad dopředu a&nbsp;vzápětí ústup zpátky, nebo spíš náhlé zemdlení. Tak, jak se&nbsp;jeví z&nbsp;jeho výzkumů, celý jeho život&nbsp;– snad i&nbsp;veškerý život země okolo&nbsp;– se&nbsp;v&nbsp;tom smyslu zdá obsažen v&nbsp;intervalu dělícím dva jeho klíčové zážitky (znovu stereofonní gramofon). Když kdysi v&nbsp;hlavním městě nastoupil do&nbsp;památného půlnočního vlaku&nbsp;– uprostřed vzrušené cesty napříč letní zemí&nbsp;–, pocítil s&nbsp;dosud nepoznanou silou závrať samotného odjezdu: ten nad jiné čistý ústup věcí v&nbsp;okamžiku, kdy nám zazívá pod nohama hlubina nehmotného propadliště, zlomek vteřiny před tím, než se&nbsp;vlak tiše rozduní a&nbsp;rozjede. Závrať tenkrát ještě tím hlubší, že&nbsp;chvíle odjezdu splývala s&nbsp;osudnou hodinou, která noc půlí ve&nbsp;dví. Půlnoc, uhýbající zem; jen okamžik nepozornosti a&nbsp;jsme němá střela hloubící v&nbsp;tichu tmu jako podélnou propast.</span></p>
          <p class="chunk" data-nb-ref-number="16" data-nb-words="125" data-nb-chars="744"><span class="idea" data-nb-ref-number="17" id="idea17" data-nb-words="125" data-nb-chars="744">Necelé dva roky nato si&nbsp;tu&nbsp;závrať připomene v&nbsp;Plzni, ve&nbsp;chvíli odjezdu na&nbsp;manévry. Náklaďák, který tam má&nbsp;dopravit jeho rotu, se&nbsp;už&nbsp;pod nimi zpupně rozeřval, když po&nbsp;krátkém otřesu náhle zvadnul a&nbsp;přistál v&nbsp;důlku trapného ticha: jistě, chcípnul mu&nbsp;motor. Výzkumníka zároveň roztřásl záchvat smíchu; teprv ten falešný start, to&nbsp;se&nbsp;ví, patřičně doplnil a&nbsp;upřesnil odjezd nočního vlaku a&nbsp;ukázal ho&nbsp;v&nbsp;pravém světle. Jen tak tomu skutečně je&nbsp;se&nbsp;„závratí odjezdu“ v&nbsp;celé jeho nešťastné provincii (ne-li v&nbsp;celém současném světě): vejde se&nbsp;celá do&nbsp;drobného, bezvýznamného škytnutí, než znovu dopadneme na&nbsp;zem a&nbsp;do svých stop v&nbsp;jejím prachu. I&nbsp;odjezd vlaku a&nbsp;kamionu si&nbsp;na&nbsp;dálku zároveň odpovídají a&nbsp;vzájemně se&nbsp;ruší, aby společně rozezněly pouhé ticho.</span></p>
          <hr>
          <p class="chunk" data-nb-ref-number="17" data-nb-words="161" data-nb-chars="949"><span class="idea" data-nb-ref-number="18" id="idea18" data-nb-words="161" data-nb-chars="949">Musel to&nbsp;ticho opravdu <em>uslyšet</em>, aby se&nbsp;věci konečně trochu pohnuly. „O&nbsp;nic víc tedy nešlo“, říkal si&nbsp;po&nbsp;trapném poskoku náklaďáku, nebylo v&nbsp;tom ale žádné zdrcení; udivená věta s&nbsp;chutí drobného popílku, jak mátožně povlávala v&nbsp;ranní mlze, se&nbsp;podobala spíš náhlému osvícení, navíc k&nbsp;rozčarování cítil zvláštní satisfakci. Víc než to, rozčarování ho&nbsp;neslo jako takové, stačilo přestat se&nbsp;mu&nbsp;vzpírat a&nbsp;poddat se&nbsp;jeho vlně. Třebaže odjezdy skrývají jen nová přistání a&nbsp;každý jeho výpad dopředu střídá vzápětí ústup&nbsp;– blíží se&nbsp;k&nbsp;místům jen proto, aby před ním uhnula&nbsp;–, nebrání mu&nbsp;to&nbsp;v&nbsp;tom, aby absolvoval úplnou cestu. Nic, které ho&nbsp;čeká na&nbsp;konci, zcela neruší jeho původní elán, něco z&nbsp;něj a&nbsp;z&nbsp;přitakání, jež znamenal, přežívá ještě v&nbsp;konečném popření. Zklamání samo, říká si, je&nbsp;možné chápat&nbsp;– a&nbsp;žít&nbsp;– jako obohacení. Nelze v&nbsp;něm stejně jako tristní rozplynutí čekaného „ano“ vidět příhodné&nbsp;– pozitivní&nbsp;– <em>vynoření</em> odmítavého „ne“, nebo znaménka „méně“?</span></p>
          <p class="chunk" data-nb-ref-number="18" data-nb-words="204" data-nb-chars="1258"><span class="idea" data-nb-ref-number="19" id="idea19" data-nb-words="204" data-nb-chars="1258">Už&nbsp;teď to&nbsp;tak konečně prožívá, když kouří. Každá zapálená cigareta je&nbsp;nová šance a&nbsp;možná událost, budí v&nbsp;něm naději, že&nbsp;se&nbsp;díky ní&nbsp;něco stane, s&nbsp;ním i&nbsp;se světem. Také kouř, který vdechuje, naději dál živí, než zas cigaretu típne a&nbsp;vidí: k&nbsp;události nedošlo, svět je&nbsp;týž, jako předtím. Sotva, že&nbsp;se&nbsp;věci okolo, starý plynojem nebo strom, který včera rozkvetl s&nbsp;čerstvou nestoudností, halí trochu víc do&nbsp;své hrdé neúčasti, odmítají pevněji jeho výzvy a&nbsp;rázněji ho&nbsp;vracejí samotě a&nbsp;úzkosti křehkého, vysoce rozvinutého subjektu. Něco je&nbsp;tu&nbsp;teď nicméně navíc: vykouřená cigareta a&nbsp;odbočka, jíž mu&nbsp;umožnila projít. Našel-li na&nbsp;jejím konci svůj statut subjektu se&nbsp;zvýšenou úzkostí, stačí to&nbsp;odbočku ospravedlnit, jeho obnovená rozechvělost tváří v&nbsp;tvář věcem&nbsp;– jejich arogantní lhostejnosti pouhých objektů&nbsp;– je&nbsp;přece jen způsob, jak se&nbsp;jich trochu dotknout. Odbočit z&nbsp;cesty stálo za&nbsp;to&nbsp;pro odbočku samu; příslovečná stěhovavá růže se&nbsp;vrací do&nbsp;zahrady zároveň táž a&nbsp;bohatší o&nbsp;marná přemístění, která podstoupila. Nepřestala-li být sama sebou, nasakuje aspoň <em>neznělou</em> ozvěnou všech jiných, mrtvě narozených růží, v&nbsp;něž jsme ji&nbsp;chtěli proměnit, když jsme ji&nbsp;přesouvali: odkládali ji&nbsp;na&nbsp;hnůj a&nbsp;na rozestlanou postel, házeli přes ohradu nočního kluziště nebo velodromu.</span></p>
          <p class="chunk" data-nb-ref-number="19" data-nb-words="290" data-nb-chars="1840"><span class="idea" data-nb-ref-number="20" id="idea20" data-nb-words="290" data-nb-chars="1840">Náš hrdina si&nbsp;tu&nbsp;konstruuje minimální, na&nbsp;míru šitý mýtus, který lze nazvat mýtem <em>plného prázdna;</em> dát volný průchod své potřebě tajemství vzdor neexistenci odpovídajícího objektu&nbsp;– a&nbsp;aniž si&nbsp;ji&nbsp;skrývá&nbsp;– se&nbsp;mu&nbsp;zdá dostačující k&nbsp;tomu, aby se&nbsp;věcem vrátilo trochu bájné záře. Zářivé takříkajíc právě tím, jak je&nbsp;nicotná. O&nbsp;nic slavnější než zimomřivé kolo v&nbsp;prvním výkladu, manekýn ve&nbsp;výloze správkárny šatů&nbsp;– roztlemený moula v&nbsp;omšelém obleku&nbsp;– je&nbsp;výmluvný jen jako povadlý zbytek nebo trapná náhražka. Jeho cirkusový škleb marně skrývá stesk po&nbsp;zmizelém voskovém muzeu, barvitém panoptiku, k&nbsp;němuž mohl patřit, ale vůči němuž je&nbsp;pouze splasklou vzpomínkou, přízrakem přízraku: evokuje ho&nbsp;jen jako nenaplněný slib, jejž zároveň navždycky odvolává. Sotva se&nbsp;hrdinovi cestou ke&nbsp;krámu zazdálo, že&nbsp;ve&nbsp;výkladu vyvstává skutečný kabinet figurin&nbsp;– asi tak, jako se&nbsp;cestou ke&nbsp;zřícenině těšíme nadějí, že&nbsp;z&nbsp;ní znovu povstane celý hrad –, už&nbsp;tu&nbsp;vzrušující vyhlídku vsakuje bezvýznamnost toho, co&nbsp;má&nbsp;skutečně před sebou: zaprášeného konfekčního panáka za&nbsp;špinavým a&nbsp;nedoléhajícím sklem, ubohého hadrového psa, který u&nbsp;jeho nohou marně natahuje ucho k&nbsp;rámu vitriny, ve&nbsp;snaze zachytit venku hlas neexistujícího pána. V&nbsp;některých klecích zoologické zahrady, když jsme je&nbsp;obcházeli v&nbsp;pustině svátečních dní, byla zvířata právě tak přítomná jen prostřednictvím pár klamných stop: opuštěná hromádka zrní v&nbsp;rohu klece, špinavá nádržka s&nbsp;podezřele nažloutlou tekutinou, holý kmen uschlého stromu postavený jako na&nbsp;hanbu mezi cementové skály. Právě ta&nbsp;pustá scéna přitom jako by&nbsp;přítomnost zvířat činila tím naléhavější, že&nbsp;ji&nbsp;jen naznačuje, jako pouhou možnost. Někdy se&nbsp;konečně to, co&nbsp;měl jen za&nbsp;hromadu zrní nebo uschlé trávy, ukázalo být živým chumáčem skutečných chlupů. Jako by&nbsp;se&nbsp;k&nbsp;jeho spatření stačilo dívat dost dlouho, dokud si&nbsp;oči nezvykly na&nbsp;přítmí…</span></p>
          <p class="chunk" data-nb-ref-number="20" data-nb-words="196" data-nb-chars="1207"><span class="idea" data-nb-ref-number="21" id="idea21" data-nb-words="196" data-nb-chars="1207">I&nbsp;v&nbsp;tom příšeří, kde tone celý jeho plzeňský pobyt, vidí náhle mizet hranice: nepřítomnost dobrodružství je&nbsp;sama dobrodružná, nedostatek je&nbsp;právě tak naplnění. Dech zmizelého voskového muzea se&nbsp;vrací už&nbsp;v&nbsp;panákově ubohosti a&nbsp;ve zklamání, které v&nbsp;hrdinovi budí; podobně tráví večer se&nbsp;svou oblíbenou servírkou už&nbsp;tím, že&nbsp;na&nbsp;ni&nbsp;po&nbsp;zavření marně čeká před hospodou. Od&nbsp;chvíle, kdy jej přijme jako pravidlo, mu&nbsp;„minimální mýtus“ umožní napravit i&nbsp;nejhorší zklamání z&nbsp;minula. Přitažlivé budky starého trhu v&nbsp;hlavním městě, zavřené od&nbsp;konce války, nejsou už&nbsp;za&nbsp;sklopenými víčky svých rolet tím pouhým nic, za&nbsp;něž si&nbsp;je&nbsp;chtě nechtě zvykl považovat&nbsp;– symbolem propasené příležitosti a&nbsp;navždy nedostupné minulosti. Jeho stesk po&nbsp;minulém světě, když se&nbsp;mu&nbsp;odmítne trpně podřídit, přestane být jen odlitkem prázdna v&nbsp;budkách, umožní mu&nbsp;opravdu zkoumat jejich mlčení a&nbsp;vnikat do&nbsp;něj tím hlouběji, čím víc stesk vychutnává, zároveň se&nbsp;svou cigaretou. Nevidí-li v&nbsp;ní odmítnutí, ale odpověď jako každou jinou, nedostupnost budek jej s&nbsp;nimi také spojuje, byť jen dík prodloužené srážce mezi jeho chtivostí a&nbsp;jejich němou masou. Nejsou-li věci tajemné o&nbsp;sobě, mluví o&nbsp;tajemství ještě tím, jak ho&nbsp;v&nbsp;sobě beze stop pohřbívají.</span></p>
          <p class="chunk" data-nb-ref-number="21" data-nb-words="107" data-nb-chars="671"><span class="idea" data-nb-ref-number="22" id="idea22" data-nb-words="107" data-nb-chars="671">Objev minimálního mýtu poznamená jeho nejintimnější vztahy; ta, s&nbsp;kterou chodí sdílet vrzavou postel do&nbsp;staré čtvrti, jíž říká plzeňské ghetto&nbsp;– tak se&nbsp;mu&nbsp;sem město zdá soustředit své nejzchátralejší přízraky&nbsp;– je&nbsp;první partnerka, v&nbsp;níž hledá jen ji&nbsp;samu: ne&nbsp;ideální ženu, ale prostě jednu z&nbsp;možných, neztělesňující žádnou podstatu a&nbsp;vyhledávanou pro to, jaká je. Neodvratně tak zároveň objevuje i&nbsp;její cizost, všechno, co&nbsp;nutně uhýbá, překáží a&nbsp;vzdoruje v&nbsp;tom odlišném a&nbsp;hořkém, syrovém těle, v&nbsp;jeho dalekých záblescích a&nbsp;temně kvasících mízách. Stejně jako fasády města mu&nbsp;partnerka nastavuje napůl slepé zrcadlo. Se&nbsp;vším bohatstvím skvrn a&nbsp;škrábanců, jimiž je&nbsp;pokryto.</span></p>
          <hr>
          <p class="chunk" data-nb-ref-number="22" data-nb-words="116" data-nb-chars="814"><span class="idea" data-nb-ref-number="23" id="idea23" data-nb-words="116" data-nb-chars="814">Zvláštními oklikami procházejí i&nbsp;jeho vztahy ke&nbsp;společníkovi, jímž je&nbsp;mu&nbsp;jazyk. Úlomky skutečnosti, které spolu zkoumají&nbsp;– včetně jeho míst a&nbsp;předmětů, které tu&nbsp;nachází&nbsp;– mluví ostatně zvláštním jazykem samy, třebaže jsou zticha. Každý trochu výraznější fakt, dost <em>výmluvný</em>, aby vzbudil pozornost, je&nbsp;už&nbsp;právě tak jedinečný výrok, příkladné sdělení otvírající v&nbsp;tkáni věcí novou perspektivu; z&nbsp;izolovaného faktu se&nbsp;stává vzorkem obecnějšího jevu a&nbsp;dokonce naléhavou tezí, stavící perfidně do&nbsp;nového světla veškerou skutečnost. Příšeří klecí bez zvířat, rozprostřené jen po&nbsp;indiciích pochybných seschlých hromádek, neztělesňuje výzkumníkovi pouze nepřítomné tajemství, ale i&nbsp;zvláštní <em>podezřelou něhu</em>, při vší soumračnosti dost nakažlivou, aby diskrétně ovlivnila jeho nejkřehčí city&nbsp;– a&nbsp;nejen ve&nbsp;vztahu ke&nbsp;zvířatům.</span></p>
          <p class="chunk" data-nb-ref-number="23" data-nb-words="101" data-nb-chars="697"><span class="idea" data-nb-ref-number="24" id="idea24" data-nb-words="101" data-nb-chars="697">Vzdor pasivitě, k&nbsp;níž se&nbsp;zdá odsouzena co&nbsp;pouhý předmět pozorování, může spatřená věc sama vyjadřovat zvláštní <em>pohled</em>, určitý přístup ke&nbsp;skutečnosti. Jisté okýnko famózního kasárenského podkroví, za&nbsp;nímž výzkumník jednou večer spatří zářivý vír světel a&nbsp;drobných, pestrobarevných tělíček mladých bruslařek, nenabízí jen ideální výhled na&nbsp;protější kluziště; ostrým výřezem, jejž vytíná do&nbsp;té&nbsp;zvlášť delikátní tkáně, vířícího záhonu děvčátek v&nbsp;rozpuku, dává vikýř i&nbsp;příklad jedinečné hebké krutosti a&nbsp;přísné náklonnosti k&nbsp;celé zestárlé planetě, k&nbsp;jejím mláďatům a&nbsp;k&nbsp;hemžení, které umíněně šíří po&nbsp;arénách a&nbsp;tančírnách zalévaných&nbsp;– tak jako kluziště&nbsp;– přívaly ochraptělých, tlampači chrlených šlágrů.</span></p>
          <p class="chunk" data-nb-ref-number="24" data-nb-words="251" data-nb-chars="1634"><span class="idea" data-nb-ref-number="25" id="idea25" data-nb-words="251" data-nb-chars="1634">Záhyby na&nbsp;pršiplášti zavěšeném v&nbsp;rohu hospody právě tak svou ochablou nonšalancí vybízejí k&nbsp;odtažitému průzkumu lokálu; stačí, když výzkumník do&nbsp;faldů vjede pohledem, aby lépe odhadl, co&nbsp;ho&nbsp;v&nbsp;hospodě čeká. I&nbsp;sporné prostory kasáren, která je&nbsp;nucen obývat, nabídnou občas takové záchytné body: Ehrlich se&nbsp;svými brýlemi a&nbsp;širokým čelem vzdorovitého dítěte stojí uprostřed dvora a&nbsp;čte si&nbsp;obrovský dopis, tak <em>přesně.</em> Občas si&nbsp;výzkumník, povzbuzený podobnými příklady, upřesní postoj k&nbsp;okolním prostorám vlastní spontánní vizí. Když jednou na&nbsp;stěnu ponuré cimry, již sdílí se&nbsp;svými spoluvězni, zavěsí v&nbsp;duchu klec s&nbsp;kanárkem, nezkouší tím naivně místnost oživit; naopak ji&nbsp;tak odsouvá&nbsp;– zároveň slídivým a&nbsp;nedůvěřivě ztuhlým prstem&nbsp;– do&nbsp;příšeří zoologických zahrad a&nbsp;jejich podezřelé něhy, aby si&nbsp;ji&nbsp;lépe držel od&nbsp;těla. Nepočíná si&nbsp;jinak, ani když v&nbsp;kasárenské čítárně vidí luxusní kavárničku a&nbsp;v&nbsp;mdlých, bledězelených a&nbsp;růžových odstínech její dekorace projev rafinovaného vkusu; kasárna, zároveň vězení a&nbsp;dojemně trapná maketa bydliště, ho&nbsp;vybízejí k&nbsp;něžné, ale obezřetné hře, ptačí klec, kterou v&nbsp;představách zdobí světnici, se&nbsp;do&nbsp;ní&nbsp;vkrádá i&nbsp;jako ironický poškle­bek a&nbsp;ruší iluzi, kterou si&nbsp;o&nbsp;sobě dělá. Věci, tak jako lidské postoje, nabývají smyslu i&nbsp;v&nbsp;opozici k&nbsp;jiným, jsou výmluvné rovněž svými napjatými vztahy k&nbsp;věcem-konkurentkám. Také výzkumníkova vyvolená místa se&nbsp;jimi stala i&nbsp;proto, že&nbsp;tvoří trhlinu v&nbsp;okolní uniformitě, jejich omšelost<a href="../Text/zprava_o_mistech_016.xhtml#footnote-001">*</a>&nbsp;– tak jako idea kladného zklamání, kterou vyvodil z&nbsp;jejich průzkumu&nbsp;– tiše protiřečí historickému optimismu, vnucenému zemi režimem; jeho minimální mýtus je&nbsp;také slastně kontrarevoluční.</span></p>
          <p class="chunk" data-nb-ref-number="25" data-nb-words="252" data-nb-chars="1543"><span class="idea" data-nb-ref-number="26" id="idea26" data-nb-words="252" data-nb-chars="1543">Zvláštní sdělení se&nbsp;zároveň uvolňuje z&nbsp;věcí pouze tím, že&nbsp;se&nbsp;setkávají s&nbsp;jeho pohledem, pronikají do&nbsp;něj a&nbsp;nechávají v&nbsp;něm rozkvést svou podobu. Když vystoupí do&nbsp;svahu a&nbsp;spatří znovu dole pod schody jistý vývěsní štít, na&nbsp;závěr noční procházky, která je&nbsp;sama celou událostí, nebo když prostě zvedne oči k&nbsp;vysokému průčelí, cítí v&nbsp;sobě pojednou stoupat neznámé světlo. Náhlými elány, jimiž reagují na&nbsp;jeho vlastní přesuny a&nbsp;pokusy se&nbsp;jim přiblížit, jej věci vtahují do&nbsp;společného tance, jenž se&nbsp;zdá být i&nbsp;zárodkem společného příběhu, sám už&nbsp;dokonce kreslí jeho kontury, od&nbsp;piruety k&nbsp;piruetě. Po&nbsp;každém dalším kole se&nbsp;naneštěstí věci znovu vzdálí a&nbsp;nechají ho, vyprázdněného a&nbsp;zmateného, trčet na&nbsp;kraji parketu, jako by&nbsp;se&nbsp;nic nestalo. Příběh vyvstane a&nbsp;zase zapadne, dějová nit se&nbsp;vytrácí. Také jeho místa mluví nejasně, zadrhávají se&nbsp;a&nbsp;melou: jedno ghetto zmizí a&nbsp;druhé se&nbsp;vynoří, čím dál od&nbsp;hotelu, tím blíž k&nbsp;viaduktu a&nbsp;naopak. Je&nbsp;snad veškeré dobrodružství jen v&nbsp;tom? Jeho vlastní osud se&nbsp;podobá pouhému koktání, střídání víceméně pestrých, ale ztrnulých obrázků, které vzájemně nic nepojí: jednou on&nbsp;v&nbsp;Plzni a&nbsp;podruhé on&nbsp;v&nbsp;Bratislavě, s&nbsp;Masarykem, po&nbsp;dešti, před Continentalem, v&nbsp;pekle. Ve&nbsp;sluncem zalitých městech z&nbsp;let před válkou mohl ještě fotograf zachytit cestovatele vprostřed skutečných příběhů, milostných nebo špionážních afér, každá sklenice, kterou zvedají k&nbsp;objektivu, přidává novou trofej k&nbsp;jejich bájné kořisti. Našemu hrdinovi už&nbsp;musí stačit drobný úsměv, k&nbsp;němuž ho&nbsp;přiměje zjištění, že&nbsp;na&nbsp;zdi před ním chybí stín volantu.</span></p>
          <p class="chunk" data-nb-ref-number="26" data-nb-words="151" data-nb-chars="917"><span class="idea" data-nb-ref-number="27" id="idea27" data-nb-words="151" data-nb-chars="917">Viadukt, volant, ghetto a&nbsp;jeho zdi, kuželník: zas a&nbsp;zas si&nbsp;opakuje jejich jména, chytá se&nbsp;jich, z&nbsp;nedostatku jiné opory, jako umanutého říkadla nebo marného sloganu. Příběh mu&nbsp;přitom za&nbsp;jmény jen rychleji uniká, síť vět, do&nbsp;nichž se&nbsp;ho&nbsp;snaží zachytit, se&nbsp;zas a&nbsp;zas rozpadá; trvají jen osamělé signály těch několika klíčových slov. I&nbsp;ta zkrátka jen blábolí, tak jako věci, jejichž jsou ozvěnou a&nbsp;od nichž se&nbsp;bez lítosti vzdalují, aby si&nbsp;ledabyle hrála sama se&nbsp;sebou, vrážela jedna do&nbsp;druhých a&nbsp;střetala se&nbsp;v&nbsp;opětovaných karambolech pouhého zvukového kulečníku. V&nbsp;jejich ležérních nárazech je&nbsp;však náhle cosi podivně uspokojivého. Když už&nbsp;neodhalují svůj smysl, vydávají slova při srážkách nečekaný povzdech nebo smích a&nbsp;dobývají ze&nbsp;sebe nová echa, která předávají i&nbsp;věcem, jež označují; barák kuželníku sám se&nbsp;za&nbsp;svým jménem ozývá jako nikdy předtím, rozeznívá naplno svá vetchá prkna i&nbsp;prázdno, kolem něhož se&nbsp;semkla.</span></p>
          <p class="chunk" data-nb-ref-number="27" data-nb-words="105" data-nb-chars="672"><span class="idea" data-nb-ref-number="28" id="idea28" data-nb-words="105" data-nb-chars="672">Opakování slov je&nbsp;dokonce činí výmluvnějšími; už&nbsp;jen tím, že&nbsp;se&nbsp;vracejí do&nbsp;hry a&nbsp;znovu se&nbsp;spolu střetají, jako by&nbsp;dostávala nové a&nbsp;jemnější odstíny, nabývala na&nbsp;pertinenci a&nbsp;na nutnosti. Je&nbsp;možné, že&nbsp;slovník, který skládají v&nbsp;průzkumníkově hlavě, dává slovům obsah&nbsp;– třebaže žádné z&nbsp;nich nevysvětluje&nbsp;– už&nbsp;při pouhém listování, když je&nbsp;nechává náhodně vyplouvat na&nbsp;světlo? Libovolnost vztahů, které při tom slova navazují, neznamená nutně nepravdivost, neexistence skutečných vzájemných svazků je&nbsp;dokonce svazuje přesněji než jiná pouta. Není viadukt jen jiný Continental, který to&nbsp;o&nbsp;sobě neví, nelze najít podstatu kuželníku, spíš než v&nbsp;něm samém, v&nbsp;nejbližším plynojemu?</span></p>
          <p class="chunk" data-nb-ref-number="28" data-nb-words="144" data-nb-chars="922"><span class="idea" data-nb-ref-number="29" id="idea29" data-nb-words="144" data-nb-chars="922">Právě tak naplní výzkumníka vzácnou radostí, když zjistí, že&nbsp;jakási vesnice poblíž Plzně se&nbsp;jmenuje Úterý: na&nbsp;něco pitomějšího se&nbsp;sotva dalo přijít! K&nbsp;nápadu říkat „barevná televize“ podívané v&nbsp;podkrovním bytě už&nbsp;odtud nebylo daleko, stačilo dojet po&nbsp;šikmé ploše až&nbsp;dolů. Případ bruslařek ve&nbsp;výřezu vikýře je&nbsp;taky vydařený, povedený fór, ne? Povedená historka tlampačů a&nbsp;šlágrů, barevných šál a&nbsp;puloverů, bruslících a&nbsp;zarámovaných holek! Bylo jen třeba umět si&nbsp;to&nbsp;představit, sehnat tady brusle a&nbsp;tamhle pár slečen, dát do&nbsp;mixéru, zamíchat, zalít noční tmou a&nbsp;posypat trochou hvězd. Podobným trikem jsme se&nbsp;tu&nbsp;bezpochyby octli sami, jak teď zničehonic tasíme své vysoce subtilní vědomí před rozkvetlou třešní, která nás zvysoka přehlíží všemi svými pupeny; podobným trikem, čistě dík náhodnému gestu, jímž bůhvíjaké roztržité božstvo&nbsp;– snad jen nepřítomný fantom&nbsp;– spojilo do&nbsp;jednoho chumlu věci, které o&nbsp;to nijak nestály.</span></p>
          <p class="chunk" data-nb-ref-number="29" data-nb-words="62" data-nb-chars="357"><span class="idea" data-nb-ref-number="30" id="idea30" data-nb-words="62" data-nb-chars="357">Nejlepší způsob, jak na&nbsp;to&nbsp;odpovědět&nbsp;– říká si&nbsp;na&nbsp;závěr&nbsp;– je&nbsp;možná to&nbsp;gesto převzít a&nbsp;opětovat; nevyčítat světu jeho nesoudržnost, ale zdvořile mu&nbsp;ji&nbsp;oplatit, rozkoktat se&nbsp;s&nbsp;ním a&nbsp;prohlubovat jeho vlastní mezery, ať&nbsp;vidí sám. „<em>Když usnula, říkal jsem tomu Cézanne</em>“, vyrazí ze&nbsp;sebe po&nbsp;krátkém nadechnutí. A&nbsp;ví, že&nbsp;málokdy šlo jeho slova tak těžko zpochybnit.</span></p>
          <hr>
          <p class="chunk" data-nb-ref-number="30" data-nb-words="44" data-nb-chars="271"><span class="idea" data-nb-ref-number="31" id="idea31" data-nb-words="44" data-nb-chars="271"><em><a href="../Text/zprava_o_mistech_016.xhtml#footnote-001-backlink">*</a> Skutečná nebo pomyslná: vidí-li ve&nbsp;věžích slavného pivovaru „zestárlou pev­nost“, přikrčenou v&nbsp;ohybu řeky&nbsp;– zdá se&nbsp;mu&nbsp;– jako by&nbsp;už&nbsp;Plzeň chtěla opustit, znovu tím především zrádně popírá význam, který se&nbsp;pivovaru oficiálně při­kládá&nbsp;– i&nbsp;světový věhlas, na&nbsp;němž spočívá.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>