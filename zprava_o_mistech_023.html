<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="11/ Vyjet">
    <meta name="apple-mobile-web-app-capable" content="yes">
    <title>11/ Vyjet</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Petr Král: Zpráva o místech">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpráva o místech">
    <meta property="og:title" content="Zpráva o místech">
    <meta property="og:type" content="book">
    <meta property="og:book:author" content="Petr Král">
    <meta property="twitter:title" content="Petr Král: Zpráva o místech">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zprava_o_mistech_022.html">
    <link rel="next" href="./zprava_o_mistech_024.html">
    <meta name="nb-order" content="19">
    <link rel="self" href="zprava_o_mistech_023.html">
    <meta name="nb-identifier" content="kral-zprava-o-mistech-9eb4733">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2374" data-nb-chars="14594">
    <nav role="doc-toc">
      <ul class="plain section">
        <li><a href="zprava_o_mistech_006.html">Věnování</a></li>
        <li><a href="zprava_o_mistech_007.html">Citát</a></li>
        <li><a href="zprava_o_mistech_008.html">Jako každé šetření...</a></li>
        <li><a href="zprava_o_mistech_009.html">I</a>
          <ul class="plain">
            <li><a href="zprava_o_mistech_010.html">1/ Cesta ven</a></li>
            <li><a href="zprava_o_mistech_011.html">2/ Residence</a></li>
            <li><a href="zprava_o_mistech_012.html">3/ Území</a></li>
            <li><a href="zprava_o_mistech_013.html">4/ Panství</a></li>
          </ul>
        </li>
        <li><a href="zprava_o_mistech_014.html">II</a>
          <ul class="plain">
            <li><a href="zprava_o_mistech_015.html">5/ Tajná Plzeň…</a></li>
            <li><a href="zprava_o_mistech_016.html">6/ …čili cesta kolem ničeho</a></li>
            <li><a href="zprava_o_mistech_017.html">7/ Do Ameriky</a></li>
            <li><a href="zprava_o_mistech_018.html">8/ O&nbsp;skrytém životě maket</a></li>
          </ul>
        </li>
        <li><a href="zprava_o_mistech_019.html">III</a>
          <ul class="plain">
            <li><a href="zprava_o_mistech_021.html">9/ Místa bez kontur</a></li>
            <li><a href="zprava_o_mistech_022.html">10/ Paříž</a></li>
            <li><a href="zprava_o_mistech_023.html">11/ Vyjet</a></li>
            <li><a href="zprava_o_mistech_024.html">12/ Fasáda</a></li>
            <li><a href="zprava_o_mistech_025.html">P.&nbsp;S.</a></li>
          </ul>
        </li>
        <li><a href="zprava_o_mistech_026.html">DOKUMENTY</a></li>
        <li><a href="zprava_o_mistech_027.html">V&nbsp;panství bodláků I</a></li>
        <li><a href="zprava_o_mistech_028.html">V&nbsp;panství bodláků II</a></li>
        <li><a href="zprava_o_mistech_029.html">Návštěva v&nbsp;rue Montmartre</a></li>
        <li><a href="zprava_o_mistech_030.html">Sen z&nbsp;30.&nbsp;dubna</a></li>
        <li><a href="zprava_o_mistech_031.html">Rue Montmartre po roce</a></li>
        <li><a href="zprava_o_mistech_032.html">Ediční poznámka </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">11/ Vyjet</span></h1>
        <section>
          <p class="chunk" data-nb-ref-number="2" data-nb-words="270" data-nb-chars="1636"><span class="idea" data-nb-ref-number="2" id="idea2" data-nb-words="270" data-nb-chars="1636">Nebude čekat dlouho; už&nbsp;o&nbsp;rok později využije nového zádrhele v&nbsp;dějinách své země, opustí vilu i&nbsp;rodné město a&nbsp;odjede do&nbsp;Paříže znovu, tentokrát bez zpátečního lístku; metropole se&nbsp;mu&nbsp;stane novým sídelním městem, kde se&nbsp;znovu učí zároveň mluvit a&nbsp;žít. Ticho, s&nbsp;nímž se&nbsp;ve&nbsp;městě střetl rok předtím, se&nbsp;konečně protrhne a&nbsp;postupně&nbsp;– jak vplétá do&nbsp;tkáně města vlastní přesuny&nbsp;– se&nbsp;rozezní, Paříž začíná ožívat, odpovídat a&nbsp;jít mu&nbsp;vstříc. Gesta, která tu&nbsp;zůstala nedokončená a&nbsp;ztuhlá, pokračují v&nbsp;přerušeném elánu a&nbsp;vplývají spolu s&nbsp;dalšími do&nbsp;příboje dní, přízrak hovězí kýty znovu těžkne, mění se&nbsp;ve&nbsp;skutečné maso a&nbsp;vrací se&nbsp;na&nbsp;rameno řezníka, který si&nbsp;je&nbsp;jen trochu nadhodí a&nbsp;zmizí s&nbsp;ním v&nbsp;krámě; nestoudné Ježíšovo gesto zasuté v&nbsp;přítmí Notre-Damu se&nbsp;vynoří vprostřed dne, změněné v&nbsp;opovážlivost automobilové antény, která se&nbsp;odráží ve&nbsp;výloze a&nbsp;vniká špičkou do&nbsp;dalšího masa, rozvaleného za&nbsp;jejím sklem. Kde předtím město vysílalo k&nbsp;průzkumníkovi jen nehybná a&nbsp;neprostupná znamení, uvolňuje teď jeho živý masiv čitelná sdělení; stačí trochu poodstoupit a&nbsp;bledé papírky na&nbsp;výkladním skle vydají své poselství, nejasné čmáranice, jimiž jsou pokryty, utvoří písmena a&nbsp;spojí se&nbsp;uprostřed noci ve&nbsp;zřetelný nápis VENTES&nbsp;– výprodej. Díra vyražená v&nbsp;sousední ohradě se&nbsp;navíc k&nbsp;anonci přidá jako zřetelná pobídka k&nbsp;dalšímu průzkumu noční tmy; znamení, která mu&nbsp;věci dávají, vystupují z&nbsp;izolace a&nbsp;zřetězují se&nbsp;do&nbsp;souvislých vět a&nbsp;obratů, k&nbsp;obrazu těch, jež stále přirozeněji formuluje v&nbsp;jazyce země. Největší pokroky ostatně dělá díky té, v&nbsp;níž tu&nbsp;opravdu našel novou lásku; neseznamuje se&nbsp;jen s&nbsp;francouzštinou, ale znovu i&nbsp;se samotnou existencí.</span></p>
          <p class="chunk" data-nb-ref-number="3" data-nb-words="266" data-nb-chars="1619"><span class="idea" data-nb-ref-number="3" id="idea3" data-nb-words="266" data-nb-chars="1619">Je&nbsp;pravda, že&nbsp;jeho utkvělé představy přijely do&nbsp;Paříže s&nbsp;ním; ani při průzkumu nových míst&nbsp;– a&nbsp;pokusech si&nbsp;je&nbsp;přisvojit&nbsp;– se&nbsp;nevyhne některým navyklým reflexům. Dokonce jako by&nbsp;se&nbsp;opožděně snažil splnit úkoly, které zanedbal při předchozí cestě&nbsp;– kdyby jen proto, aby se&nbsp;tak pařížské lóži své sekty odvděčil za&nbsp;pozornost, s&nbsp;níž mu&nbsp;pomohla ve&nbsp;městě přistát. Znovu si&nbsp;od&nbsp;sekty půjčuje i&nbsp;rituální jazyk, jako při výzkumu, který podnikne s&nbsp;několika čerstvými přáteli a&nbsp;za nímž se&nbsp;každý má&nbsp;vydat do&nbsp;první ulice, jejíž jméno uslyší vyslovit po&nbsp;určeném datu. Třebaže rue Montmartre, která mu&nbsp;připadne, jej přitahuje z&nbsp;celé řady důvodů, začne její lákadla znovu dešifrovat a&nbsp;třídit pomocí zavedených klíčů, na&nbsp;základě koincidencí a&nbsp;symbolického výkladu fakt. Vzdor jedinečnosti, s&nbsp;níž na&nbsp;něj poklady ulice působí, je&nbsp;zkouší rázem převést na&nbsp;pár obecných idejí a&nbsp;shrnout je&nbsp;do&nbsp;společného poselství: je&nbsp;pozornější k&nbsp;nápisům na&nbsp;vývěsních štítech než ke&nbsp;skutečným krámům, před nimiž štíty visí, přikládá větší význam tomu, že&nbsp;v&nbsp;ulici převládají modrá s&nbsp;červenou, než předmětům, k&nbsp;nimž ty&nbsp;barvy patří. Odvrací se&nbsp;dokonce od&nbsp;fakt k&nbsp;nedávnému snu, aby jejich smysl hledal v&nbsp;jeho obrazech. Síť znamení, kterou tak věci překrývá, samosebou odráží hlavně to, čím se&nbsp;v&nbsp;té době denně obírá: má-li či&nbsp;nemá odjet do&nbsp;Ameriky, rozhodnout se&nbsp;pro vzdálený apel otce-světoběžníka nebo pro důvěrnost mateřské náruče.<a href="../Text/zprava_o_mistech_023.xhtml#footnote-007">*</a>&nbsp;Ještě o&nbsp;rok později, kdy mu&nbsp;nová návštěva ulice odhalí relativitu závěrů, které vyvodil z&nbsp;té první, zůstává zajatcem týchž idejí, věci mu&nbsp;jen vracejí jejich ozvěnu; konkrétní svět je&nbsp;pouze pobledlý přízrak zastřený mřížkou pojmů.</span></p>
          <p class="chunk" data-nb-ref-number="4" data-nb-words="238" data-nb-chars="1525"><span class="idea" data-nb-ref-number="4" id="idea4" data-nb-words="238" data-nb-chars="1525">To, co&nbsp;ho&nbsp;k&nbsp;ulici táhlo, bylo přitom něco zcela jiného; zatímco připravoval svou expedici, pouhý zvuk těch dvou slov: <em>rue Montmartre</em> v&nbsp;něm stačil vzbudit dojem, že&nbsp;se&nbsp;Paříži blíží na&nbsp;dotek a&nbsp;chystá se&nbsp;ji&nbsp;v&nbsp;ulici důvěrně poznat, sevřít její tělo, jak ho&nbsp;čím dál lépe cítil i&nbsp;v&nbsp;kameni domů a&nbsp;dvorů ve&nbsp;svém sousedství, v&nbsp;plechu střech a&nbsp;okapů drnčících naproti jeho vikýři, pod monotonními přívaly deště. A&nbsp;skutečně ho&nbsp;pak také ovanul jakýsi hlubinný dech, když v&nbsp;ulici, cestou za&nbsp;hypotetickým poselstvím, vcházel do&nbsp;vlhkého přítmí domu jakoby předem vydaného povodni, nebo když k&nbsp;němu z&nbsp;průjezdu dolehlo chroptění dodělávající tiskárny. Ke&nbsp;zprávě, kterou o&nbsp;svém průzkumu sepsal, patří rovněž skrytá a&nbsp;nevyslovená část, jež občas vystoupí na&nbsp;povrch jen ze&nbsp;zvláštního slovního obratu nebo z&nbsp;některé z&nbsp;přiložených fotografií. Na&nbsp;návěští garáže, zachyceném na&nbsp;jedné z&nbsp;nich, jej zjevně nezaujal jen předpokládaný symbolický smysl, ale i&nbsp;ponurý shluk zkroucených plechů, který návěští tvoří<a href="../Text/zprava_o_mistech_023.xhtml#footnote-006">**</a>; i&nbsp;zbytky oprýskaného nápisu (<em>Journée</em>) na&nbsp;hotelové fasádě ho&nbsp;mnohem podstatněji než myšlenkou, kterou si&nbsp;z&nbsp;nich pospíšil vyčíst&nbsp;– ideou „zmrzačeného dne“&nbsp;– upoutaly vší svou matoucí předmětností, hmotností zježené omítky a&nbsp;ohlodaných, rozkladu křehce vzdorujících písmen. Na&nbsp;fotografii, kde jej výzkumník zvěčnil, je&nbsp;přitom nápis vprostřed fasády jen drobné zimničné chvění, obklopené neúčastnými pásmy ticha; údiv, jemuž ho&nbsp;prázdné plochy snímku otevírají, je&nbsp;nicméně cennější než každý hotový smysl, jejž by&nbsp;v&nbsp;sobě obrázek navždy uzavřel…</span></p>
          <p class="chunk" data-nb-ref-number="5" data-nb-words="108" data-nb-chars="667"><span class="idea" data-nb-ref-number="5" id="idea5" data-nb-words="108" data-nb-chars="667">Slovo POŠTA na&nbsp;stříšce před vyklizeným řeznictvím právě tak jen prohlubuje prázdno, které z&nbsp;krámu dýchá, krám je&nbsp;díky němu jen lépe jeskyní, kde z&nbsp;pokladů zbyla pouze slabá vůně krve a&nbsp;pár holých, z&nbsp;šera probleskujících háků. (Už pustý výklad v&nbsp;jeho rodném městě na&nbsp;něj zazíval jako nikdy díky slovu HOUSLE, které zůstalo vyznačeno na&nbsp;skle.) Na&nbsp;posledních snímcích, jimiž svou zprávu doprovodil, zachytil ostatně jen pár slunečních skvrn třísnících kovový oblouček před temným průjezdem; namísto závěru pouze němé svědectví o&nbsp;míjení času a&nbsp;o&nbsp;křehké přítomnosti věcí. Už&nbsp;kontrast mezi snímky a&nbsp;textem zprávy tak stačí prozradit, že&nbsp;v&nbsp;ní o&nbsp;svém průzkumu neřekl všechno.</span></p>
        </section>
        <section>
          <p class="chunk" data-nb-ref-number="6" data-nb-words="1" data-nb-chars="0"><span class="idea" data-nb-ref-number="6" id="idea6" data-nb-words="1" data-nb-chars="0"><img src="../Images/009.jpg" alt=""></span></p>
          <p class="chunk" data-nb-ref-number="7" data-nb-words="6" data-nb-chars="46"><span class="idea" data-nb-ref-number="7" id="idea7" data-nb-words="6" data-nb-chars="46">…zbytky oprýskaného nápisu na&nbsp;hotelové fasádě…</span></p>
        </section>
        <section>
          <p class="chunk" data-nb-ref-number="8" data-nb-words="1" data-nb-chars="0"><span class="idea" data-nb-ref-number="8" id="idea8" data-nb-words="1" data-nb-chars="0"><img src="../Images/010.jpg" alt=""></span></p>
          <p class="chunk" data-nb-ref-number="9" data-nb-words="34" data-nb-chars="208"><span class="idea" data-nb-ref-number="9" id="idea9" data-nb-words="34" data-nb-chars="208">Slovo POŠTA na&nbsp;stříšce před vyklizeným řeznictvím jen prohlubuje prázdno, které z&nbsp;krámu dýchá… Už&nbsp;pustý výklad v&nbsp;jeho rodném městě na&nbsp;něj zazíval jako nikdy díky slovu HOUSLE, které zůstalo vyznačeno na&nbsp;skle.</span></p>
          <p class="chunk" data-nb-ref-number="10" data-nb-words="139" data-nb-chars="845"><span class="idea" data-nb-ref-number="10" id="idea10" data-nb-words="139" data-nb-chars="845">Myšlenky a&nbsp;instrukce, které z&nbsp;průzkumu vyvodil, kreslí ve&nbsp;skutečnosti jen odtažité obrysy jeho výpravy, při níž se&nbsp;také&nbsp;– a&nbsp;především&nbsp;– nořil do&nbsp;zmatku dne, vzrušeně tápal mezi jeho náhodami a&nbsp;tušenou pamětí míst; prožíval ji&nbsp;jako živý a&nbsp;plynulý, kypivý proud vjemů a&nbsp;elánů. Čistě smyslové počitky a&nbsp;hmotné vlastnosti věcí ho&nbsp;při výběru „znamení“ a&nbsp;fakt, na&nbsp;něž se&nbsp;zaměřil, vedly neméně než jejich symbolický smysl, na&nbsp;výzkumu se&nbsp;nepodílely jen jeho hlubinné představy, ale i&nbsp;letmé záchvěvy jeho nervů a&nbsp;okamžitých okolností. Také už&nbsp;ostatně tuší, že&nbsp;při honu na&nbsp;znamení nejsou tak důležité výsledky jako právě hon sám, jeho pohyb a&nbsp;trasa, kterou při něm prochází v&nbsp;obnoveném, pozornějším a&nbsp;aktivnějším dialogu se&nbsp;světem. Zkoušet dešifrovat tajné poselství jen proto, aby s&nbsp;věcmi navázal živější kontakt a&nbsp;lépe s&nbsp;nimi sdílel přítomnou chvíli…<a href="../Text/zprava_o_mistech_023.xhtml#footnote-005">***</a></span></p>
          <p class="chunk" data-nb-ref-number="11" data-nb-words="100" data-nb-chars="623"><span class="idea" data-nb-ref-number="11" id="idea11" data-nb-words="100" data-nb-chars="623">Z&nbsp;celé výpravy ho&nbsp;tak nakonec nejvíc potěší dva momenty, kdy přestane znamení pouze luštit a&nbsp;odpoví na&nbsp;ně, najde v&nbsp;nich prostou záminku k&nbsp;činu: kdy zkusí danosti světa sám rozmnožit, to&nbsp;je&nbsp;to, místo jejich ohledávání. Když rozhýbá ospalou holku zazvoněním klíčů, a&nbsp;vzápětí nechá své staré boty v&nbsp;kostele, co&nbsp;rituální oběť otcovskému fantomu, znovu se&nbsp;i&nbsp;s&nbsp;věcmi vepíše do&nbsp;přítomnosti; dokonce chvíli opravdu obývá navštívená místa. Náhle zneklidněný pohled neznámé a&nbsp;křápy koketně vyčuhující zpod klekátka jsou samy nanejvýš výmluvná znamení, o&nbsp;to výmluvnější, že&nbsp;označují jen podiv věcí nad tím, jak tu&nbsp;zničehonic vyvstaly.</span></p>
          <hr>
          <p class="chunk" data-nb-ref-number="12" data-nb-words="241" data-nb-chars="1434"><span class="idea" data-nb-ref-number="12" id="idea12" data-nb-words="241" data-nb-chars="1434">Mluví o&nbsp;přítomnosti, míní se&nbsp;napříště obracet jen k&nbsp;ní; kolem ale taky znovu končí léto, věci teskní samy po&nbsp;sobě a&nbsp;rozpouštějí se&nbsp;ve&nbsp;vlastních ozvěnách, chvíle, kterou s&nbsp;nimi chce sdílet, je&nbsp;i&nbsp;společné loučení a&nbsp;exil. Poznává svět znovu, ale nezapomíná, co&nbsp;nechal za&nbsp;sebou, stesk po&nbsp;minulosti a&nbsp;její paměť jsou součástí jeho cesty dopředu; z&nbsp;indicií, které cestou zahlédá, mu&nbsp;dávají znamení také důvěrné vzpomínky, odlesky jiných návěstí a&nbsp;vitrin, oprýskaných fasád, které léta nosí sám v&nbsp;sobě, hluboce zadřené pod kůži a&nbsp;za nehty. Zkouší je&nbsp;právě proto tak horlivě převádět na&nbsp;okamžité vjemy? Spíš se&nbsp;tím asi chce od&nbsp;vzpomínek odpoutat, nebo lépe vychutnat jejich neodvratné vzdalování. Jeho přimknutí k&nbsp;přítomnosti má&nbsp;daleko k&nbsp;optimismu, je&nbsp;i&nbsp;novým přijetím marnosti věcí: „<em>Vlna, kterou zvedl náš oblázek&nbsp;– jen tím, že&nbsp;nám vypadl z&nbsp;ruky</em>&nbsp;– <em>se nakonec nečekaně a&nbsp;z&nbsp;nejméně předvídatelné strany vrací zpátky k&nbsp;nám. Nechme ji&nbsp;minout…</em>“ Něco jako by&nbsp;se&nbsp;v&nbsp;něm přitom náhle rodilo jenom ze&nbsp;setkání ozvěn dvou nepřítomných věcí, jako prázdno navíc, které prchavosti chvíle dává paradoxní plnost; za&nbsp;odcházejícím létem stačí rozhodit pár bílých papírů, co&nbsp;marné letáky, aby zvolnilo krok a&nbsp;vzdálilo se&nbsp;s&nbsp;větší slávou. Právě tak už&nbsp;pomyšlení na&nbsp;nudu jiného, vzdáleného solitéra uleví hrdinovi od&nbsp;té, s&nbsp;níž zápolí sám, podivný stesk&nbsp;– málem závist&nbsp;–, který v&nbsp;něm stísněnost druhého budí, ji&nbsp;zbavuje tíže a&nbsp;zpětně tak tlumí jeho vlastní úzkost.</span></p>
          <p class="chunk" data-nb-ref-number="13" data-nb-words="107" data-nb-chars="668"><span class="idea" data-nb-ref-number="13" id="idea13" data-nb-words="107" data-nb-chars="668">Úkryt, z&nbsp;nějž denně vysílá do&nbsp;prostoru své vzdechy, je&nbsp;teď skutečně osobní mansarda, první byt, kde je&nbsp;vlastním pánem. Strohost zařízení odpovídá jeho návratu k&nbsp;situaci debutanta, na&nbsp;práh světa a&nbsp;poznání, běhoun schodiště, který u&nbsp;jeho patra náhle končí, před ním otvírá prázdnou chodbu jako nedotčený výzkumný terén. Úzká mansarda, umožňující jen pár základních tanečních kroků mezi kavalcem, malým psacím stolem a&nbsp;plechovým umyvadlem, je&nbsp;sama cele natočená ke&nbsp;dveřím, obývat ji&nbsp;znamená především určit rytmus svých odchodů a&nbsp;příchodů, poznat, kdy je&nbsp;třeba ji&nbsp;opustit a&nbsp;kdy se&nbsp;do&nbsp;ní&nbsp;vrátit; i&nbsp;delší utkvívání v&nbsp;mansardě se&nbsp;podobá jen čekání na&nbsp;příležitost k&nbsp;vycházce.</span></p>
          <p class="chunk" data-nb-ref-number="14" data-nb-words="236" data-nb-chars="1461"><span class="idea" data-nb-ref-number="14" id="idea14" data-nb-words="236" data-nb-chars="1461">Když mezi dveře a&nbsp;stůl postaví malý šedý gramofon, zřídí tím nicméně v&nbsp;místnosti domácké ohniště, kolem nějž se&nbsp;její dech důvěrně zavíjí sám do&nbsp;sebe; s&nbsp;čím dál početnějšími přáteli, kteří mu&nbsp;jej pomáhají živit společnými řečmi, utvoří dokonce před přístrojem hned několik fiktivních rodin, každou na&nbsp;celý jeden večer. Tu&nbsp;noc, kterou tráví&nbsp;– sám se&nbsp;sebou&nbsp;– obsedantním přecházením mezi psacím stolem (kde smolí otravný dopis) a&nbsp;gramofonem, u&nbsp;něhož jej čeká přátelská láhev červeného, ucítí z&nbsp;obou zón místnosti&nbsp;– byť oddělených jen nehmotnou hranicí&nbsp;– svébytný magnetický náboj, jako ze&nbsp;dvou odlišných komnat pravého sídla. Střechy za&nbsp;podkrovním oknem tvoří nedohledné jezero stožárů a&nbsp;střech, bohatě odstíněná škála jejich šedí&nbsp;– plechů, popelů a&nbsp;břidlic, vlhkých saténů&nbsp;– patří zároveň Paříži a&nbsp;všem městům, která jsou; tentokrát je&nbsp;opravdu ve&nbsp;světě, tváří v&nbsp;tvář jeho bezbřehému příboji, kde mezi dvěma komíny už&nbsp;předem vyvstává i&nbsp;černá silueta lepenkového býka, jaké jednou uvidí defilovat na&nbsp;hřebenech španělské Sierry. I&nbsp;úzký výřez vikýře zvyšuje naléhavost toho, co&nbsp;ho&nbsp;čeká venku, a&nbsp;pohledů, které tam vrhá, světlo dne hoří v&nbsp;zasklené střílně jako výzva, již je&nbsp;bez váhání třeba následovat. Jistý host příštího nájemníka mansardy pocítí ten apel tak silně, že&nbsp;se&nbsp;změní v&nbsp;ranního ptáka-ohniváka a&nbsp;rozletí se&nbsp;z&nbsp;vikýře za&nbsp;sluncem, svlečený do&nbsp;naha a&nbsp;s&nbsp;široce rozpaženýma rukama; ještě při dopadu na&nbsp;dvůr nechá k&nbsp;nebi vytrysknout zvučný gejzír rozbitého skla.</span></p>
          <p class="chunk" data-nb-ref-number="15" data-nb-words="71" data-nb-chars="460"><span class="idea" data-nb-ref-number="15" id="idea15" data-nb-words="71" data-nb-chars="460">Výzkumník mezitím vyšle pár poselství i&nbsp;do okolí, do&nbsp;ulic, jejichž chodby na&nbsp;něj čekají venku před domem. Pouhá anonymní stopa vsunutá do&nbsp;jejich průvanu stačí k&nbsp;tomu, aby jeho těkání spojil se&nbsp;svým a&nbsp;ohlásil svou vlastní přítomnost vprostřed zčeřeného vzduchu. Jednou pouze nechává uschlé listy pod stěrači parkujících aut, jako reklamní prospekty nadcházejícího podzimu, jindy rozdává chodcům papíry s&nbsp;otiskem své boty, k&nbsp;poctě svým i&nbsp;jejich ztraceným krokům.</span></p>
          <p class="chunk" data-nb-ref-number="16" data-nb-words="101" data-nb-chars="624"><span class="idea" data-nb-ref-number="16" id="idea16" data-nb-words="101" data-nb-chars="624">Je&nbsp;pravda, že&nbsp;občas zamýšlí ulice i&nbsp;trochu upravit podle svých představ; v&nbsp;pouličních hodinách chce nahradit ručičky vidličkou a&nbsp;nožem, aby svým setkáním na&nbsp;dvanáctce lépe oznamovaly čas oběda. Když jednou večer prochází pustou periferní třídou&nbsp;– touž, kam se&nbsp;kdysi vydal za&nbsp;neviditelnými optiky&nbsp;–, zvedne však pozorně oči i&nbsp;k&nbsp;hodinám, které tu&nbsp;tvoří součást běžné scény a&nbsp;o&nbsp;jejichž úpravu se&nbsp;už&nbsp;postarali jiní. Třebaže vyměnili jen velkou ručičku&nbsp;– za&nbsp;vycházkovou hůl, prodlouženou obrysem rozevřeného deštníku&nbsp;–, zčistajasna ho&nbsp;to&nbsp;hluboce uspokojí; říká si, že&nbsp;lze těžko žádat víc, snad jde dokonce dál se&nbsp;zvláštní úlevou.</span></p>
          <hr>
          <p class="chunk" data-nb-ref-number="17" data-nb-words="238" data-nb-chars="1457"><span class="idea" data-nb-ref-number="17" id="idea17" data-nb-words="238" data-nb-chars="1457">Jeho mansarda bude pouhým předsálím; postupně rozšíří své výzkumy i&nbsp;na další části města, pozná nové úkryty ochotné nechat ho&nbsp;na&nbsp;čas sdílet jejich existenci. Napříště je&nbsp;bude přijímat za&nbsp;své a&nbsp;přitom nezapomínat, že&nbsp;jejich přízeň je&nbsp;pouze relativní, bude v&nbsp;nich rozmisťovat své značky bez očekávání, že&nbsp;mu&nbsp;definitivně odpovědí na&nbsp;všechny otázky. Umožní mu&nbsp;to&nbsp;ostatně i&nbsp;lépe přispět k&nbsp;ději, jejž místa sugerují, a&nbsp;pomoci jim formulovat jejich vlastní poselství. Aby aspoň trochu obýval rozlehlý byt, jehož dlouhá chodba spojuje matoucí množství ložnic, kanceláří, salonů a&nbsp;koupelen a&nbsp;kde bloudí jako mezi několika paralelními životy&nbsp;– aniž tuší, jakou zapomenutou mrtvolu najde v&nbsp;další místnosti&nbsp;–, musí uspořádat celou zvláštní hru. Jednou večer nechá s&nbsp;kamarádkou T., třetího spiklence, objevit byt jako palác hrůzy, jímž prochází od&nbsp;nástrahy k&nbsp;nástraze až&nbsp;ke&nbsp;koupelně na&nbsp;konci chodby; když tu&nbsp;na&nbsp;závěr najde výzkumníka znehybnělého ve&nbsp;vaně, z&nbsp;ruky, již náš muž nechal viset přes obrubu, mu&nbsp;vypadne pod nohy bílá hrací kostka. Hrdina sám se&nbsp;v&nbsp;tom okamžiku zahlédne jako cizinec a&nbsp;trochu výhružný vyslanec jiné, nepovědomé existence, z&nbsp;jeho výstupu vyvstává neznámé zlo; ne&nbsp;nepodobné tomu, jež kdysi&nbsp;– s&nbsp;jinými přáteli&nbsp;– pocítil při konkursu nadávek, v&nbsp;němž napřed viděli jen nevinnou hru. Už&nbsp;kdysi ve&nbsp;vile se&nbsp;s&nbsp;tou cizostí střetl při prosté hře na&nbsp;schovávanou, když ticho skrýše, kde se&nbsp;krčil, náhle výhružně houstlo na&nbsp;pozadí křiku těch, kteří ho&nbsp;hledali.</span></p>
          <p class="chunk" data-nb-ref-number="18" data-nb-words="96" data-nb-chars="586"><span class="idea" data-nb-ref-number="18" id="idea18" data-nb-words="96" data-nb-chars="586">Třebaže krátce po&nbsp;představení velký byt zas opustí, jako každé jiné jeviště, nechá v&nbsp;něm ostatně i&nbsp;skutečnou zdechlinu. Ve&nbsp;svém příštím útočišti&nbsp;– podstatně skromnějším&nbsp;– se&nbsp;jednou večer spokojí tím, že&nbsp;pokryje stůl jídelny zeleným suknem, jedním vrhem po&nbsp;něm rozhodí své kostky a&nbsp;zavolá hosty, aby jim tu&nbsp;nenadálou hernu předvedl za&nbsp;letmo pootevřenými dveřmi. Tentokrát se&nbsp;mu&nbsp;nelíbí jen to, že&nbsp;místnost na&nbsp;chvíli unikla své všední identitě; právě tak ho&nbsp;těší, že&nbsp;vizi dalekého hráčského doupěte přibil k&nbsp;přítomné chvíli a&nbsp;spojil ji&nbsp;s&nbsp;nenávratným průběhem večírku, prožitého teď a&nbsp;tady.</span></p>
        </section>
        <section>
          <p class="chunk" data-nb-ref-number="19" data-nb-words="1" data-nb-chars="0"><span class="idea" data-nb-ref-number="19" id="idea19" data-nb-words="1" data-nb-chars="0"><img src="../Images/011.jpg" alt=""></span></p>
          <p class="chunk" data-nb-ref-number="20" data-nb-words="16" data-nb-chars="119"><span class="idea" data-nb-ref-number="20" id="idea20" data-nb-words="16" data-nb-chars="119">…vysoká tovární okna, orámovaná úzkými hranatými pilíři a&nbsp;římsami, kreslí na&nbsp;průčelí pouze strohou geometrickou mřížku…</span></p>
          <hr>
          <p class="chunk" data-nb-ref-number="21" data-nb-words="11" data-nb-chars="62"><span class="idea" data-nb-ref-number="21" id="idea21" data-nb-words="11" data-nb-chars="62"><em><a href="../Text/zprava_o_mistech_023.xhtml#footnote-007-backlink">*</a>&nbsp;Viz podrobný záznam o&nbsp;jeho průzkumu otištěný na&nbsp;konci knihy.</em></span></p>
          <p class="chunk" data-nb-ref-number="22" data-nb-words="42" data-nb-chars="248"><span class="idea" data-nb-ref-number="22" id="idea22" data-nb-words="42" data-nb-chars="248"><em><a href="../Text/zprava_o_mistech_023.xhtml#footnote-006-backlink">**</a>&nbsp;Jinak, napadne ho, tomu nejspíš nebylo ani se&nbsp;znamením, za&nbsp;něž měl kdysi prorok sekty staré návěstí obchodů s&nbsp;uhlím a&nbsp;dřívím; i&nbsp;to k&nbsp;němu asi napřed (ne-li hlavně) mluvilo jako jedinečný objekt, svou konkrétní podobou a&nbsp;čistě hmotným tajemstvím.</em></span></p>
          <p class="chunk" data-nb-ref-number="23" data-nb-words="49" data-nb-chars="297"><span class="idea" data-nb-ref-number="23" id="idea23" data-nb-words="49" data-nb-chars="297"><em><a href="../Text/zprava_o_mistech_023.xhtml#footnote-005-backlink">***</a>&nbsp;Jeho zpráva o&nbsp;druhém průzkumu ulice je&nbsp;v&nbsp;tomto smyslu zvlášť výmluvná: čte-li tu&nbsp;dál umíněně fakta jako symboly&nbsp;– které mu&nbsp;střídavě radí a&nbsp;nedoporučují odjet za&nbsp;moře&nbsp;–, je&nbsp;to&nbsp;ve&nbsp;skutečnosti jen zvláštní nasvícení, díky němuž prožívá hlouběji všední situace (jako návštěvu v&nbsp;dopoledním bistru).</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>