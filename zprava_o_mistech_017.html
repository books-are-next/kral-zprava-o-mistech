<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7/ Do Ameriky">
    <meta name="apple-mobile-web-app-capable" content="yes">
    <title>7/ Do Ameriky</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Petr Král: Zpráva o místech">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpráva o místech">
    <meta property="og:title" content="Zpráva o místech">
    <meta property="og:type" content="book">
    <meta property="og:book:author" content="Petr Král">
    <meta property="twitter:title" content="Petr Král: Zpráva o místech">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zprava_o_mistech_016.html">
    <link rel="next" href="./zprava_o_mistech_018.html">
    <meta name="nb-order" content="13">
    <link rel="self" href="zprava_o_mistech_017.html">
    <meta name="nb-identifier" content="kral-zprava-o-mistech-ce5fce6">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4068" data-nb-chars="25287">
    <nav role="doc-toc">
      <ul class="plain section">
        <li><a href="zprava_o_mistech_006.html">Věnování</a></li>
        <li><a href="zprava_o_mistech_007.html">Citát</a></li>
        <li><a href="zprava_o_mistech_008.html">Jako každé šetření...</a></li>
        <li><a href="zprava_o_mistech_009.html">I</a>
          <ul class="plain">
            <li><a href="zprava_o_mistech_010.html">1/ Cesta ven</a></li>
            <li><a href="zprava_o_mistech_011.html">2/ Residence</a></li>
            <li><a href="zprava_o_mistech_012.html">3/ Území</a></li>
            <li><a href="zprava_o_mistech_013.html">4/ Panství</a></li>
          </ul>
        </li>
        <li><a href="zprava_o_mistech_014.html">II</a>
          <ul class="plain">
            <li><a href="zprava_o_mistech_015.html">5/ Tajná Plzeň…</a></li>
            <li><a href="zprava_o_mistech_016.html">6/ …čili cesta kolem ničeho</a></li>
            <li><a href="zprava_o_mistech_017.html">7/ Do Ameriky</a></li>
            <li><a href="zprava_o_mistech_018.html">8/ O&nbsp;skrytém životě maket</a></li>
          </ul>
        </li>
        <li><a href="zprava_o_mistech_019.html">III</a>
          <ul class="plain">
            <li><a href="zprava_o_mistech_021.html">9/ Místa bez kontur</a></li>
            <li><a href="zprava_o_mistech_022.html">10/ Paříž</a></li>
            <li><a href="zprava_o_mistech_023.html">11/ Vyjet</a></li>
            <li><a href="zprava_o_mistech_024.html">12/ Fasáda</a></li>
            <li><a href="zprava_o_mistech_025.html">P.&nbsp;S.</a></li>
          </ul>
        </li>
        <li><a href="zprava_o_mistech_026.html">DOKUMENTY</a></li>
        <li><a href="zprava_o_mistech_027.html">V&nbsp;panství bodláků I</a></li>
        <li><a href="zprava_o_mistech_028.html">V&nbsp;panství bodláků II</a></li>
        <li><a href="zprava_o_mistech_029.html">Návštěva v&nbsp;rue Montmartre</a></li>
        <li><a href="zprava_o_mistech_030.html">Sen z&nbsp;30.&nbsp;dubna</a></li>
        <li><a href="zprava_o_mistech_031.html">Rue Montmartre po roce</a></li>
        <li><a href="zprava_o_mistech_032.html">Ediční poznámka </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="13"><span class="idea" data-nb-ref-number="1" id="idea1" data-nb-words="3" data-nb-chars="13">7/ Do&nbsp;Ameriky</span></h1>
        <section>
          <p class="chunk" data-nb-ref-number="2" data-nb-words="9" data-nb-chars="52"><span class="idea" data-nb-ref-number="2" id="idea2" data-nb-words="8" data-nb-chars="45">„Amerika je&nbsp;buď právě tady, nebo není nikde.“<br></span>
            <span class="idea" data-nb-ref-number="3" id="idea3" data-nb-words="1" data-nb-chars="7">Novalis</span>
          </p>
          <p class="chunk" data-nb-ref-number="3" data-nb-words="184" data-nb-chars="1192"><span class="idea" data-nb-ref-number="4" id="idea4" data-nb-words="184" data-nb-chars="1192">Dík nonšalanci, s&nbsp;níž obývá své obrysy, může Plzeň výzkumníka dovést až&nbsp;do&nbsp;Ameriky. Mezi přízraky, které zalidňují paměť města, ostatně defilují i&nbsp;skuteční američtí vojáci, ti, které Plzeň, co&nbsp;jediné město v&nbsp;zemi, vítala jako osvoboditele na&nbsp;konci války&nbsp;– vzdor vetu velkého generalissima, jenž tu&nbsp;roli vyhradil vlastním jednotkám. Vzpomínka na&nbsp;Američany je&nbsp;pro obyvatele města tím živější, že&nbsp;zemi oficiálně osvobodila konkurence; i&nbsp;současní obránci vlasti (včetně výzkumníka) se&nbsp;jen uboze vlečou ve&nbsp;slavných stopách USmanů. Stesk po&nbsp;nich, říká se, dal Plzni rovněž odvahu k&nbsp;jediné vzpouře, kterou země zažila od&nbsp;války a&nbsp;jíž město reagovalo na&nbsp;potupnou měnovou reformu. Hostujícím sonnyboyům samým, to&nbsp;se&nbsp;ví, se&nbsp;Plzeň nejspíš jevila jako dost fádní posádkové město, sice větší než Winchester nebo Prescott, ale trapně neznalé hamburgerů. Byl <em>Continental</em> mezi deskami, které tu&nbsp;poslouchali po&nbsp;setmění, teskně natlačení kolem gramofonu vláčeného v&nbsp;džípu po&nbsp;celé Evropě? Důstojníci si&nbsp;nepochybně vychutnali pohodlí stejnojmenného hotelu, ledaže by&nbsp;ten dostal své jméno až&nbsp;po&nbsp;tom, co&nbsp;tudy Američané protáhli&nbsp;– a&nbsp;právě na&nbsp;počest desky a&nbsp;jejího broukání v&nbsp;ležení hrdinů, na&nbsp;kraji památných večerů.</span></p>
          <p class="chunk" data-nb-ref-number="4" data-nb-words="159" data-nb-chars="1021"><span class="idea" data-nb-ref-number="5" id="idea5" data-nb-words="159" data-nb-chars="1021">Mezi vojáky se&nbsp;v&nbsp;paměti města mísí jiné zámořské přízraky, fešně operetní, ale nijak heroické. K&nbsp;obrazu slova „čechoameričané“, jímž jsou označovány, to&nbsp;ostatně jsou jen šarmantní kříženci, Češi, kteří se&nbsp;v&nbsp;Americe usadili a&nbsp;po závratné kariéře v&nbsp;kterémsi velkohokynářství dojížděli zpátky do&nbsp;vlasti, ohromovat svým úspěchem závistivé známé a&nbsp;příbuzné. Právě pro ty&nbsp;bohaté strýčky a&nbsp;jejich návštěvy se&nbsp;zřejmě původně stavěly oba velké hotely města, jejichž názvy samy jako by&nbsp;je&nbsp;sváděly k&nbsp;pobytu hned odkazem na&nbsp;jejich američanství, hned zas apelem na&nbsp;jejich stesk po&nbsp;domově: na&nbsp;jedné straně kosmopolitní Continental, na&nbsp;druhé konkurenční hotel Slovan. Snadno si&nbsp;lze představit i&nbsp;dobové prospekty&nbsp;– z&nbsp;desátých nebo dvacátých let&nbsp;– určené výhradně našim velkohokynářům a&nbsp;vychvalující komfort obou hotelů v&nbsp;jejich hybridní hatmatilce, v&nbsp;češtině, jež se&nbsp;sama zkřížila s&nbsp;američtinou. Plzeň je&nbsp;první město země, kam přijíždí vlak směrem od&nbsp;západu; je&nbsp;jen přirozené, že&nbsp;k&nbsp;sobě úsměv kříženců chtěla přilákat, dokud byl čerstvý.</span></p>
          <p class="chunk" data-nb-ref-number="5" data-nb-words="157" data-nb-chars="978"><span class="idea" data-nb-ref-number="6" id="idea6" data-nb-words="157" data-nb-chars="978">Amerika ale není v&nbsp;Plzni přítomná jen díky stínům z&nbsp;minula. Někdy, jak prochází pustými ulicemi, ji&nbsp;průzkumník vidí vyvstávat vprostřed města, pár kroků před sebou; Amerika na&nbsp;něj zničehonic zívá z&nbsp;prázdných a&nbsp;špinavých automatů na&nbsp;cigarety, které míjí v&nbsp;noční pustině u&nbsp;nádraží, zbývá jen posypat dno skříněk trochou zrní, aby působily ještě věrohodněji. Amerika, vidí to&nbsp;náhle jasně, mu&nbsp;jde vstříc i&nbsp;z&nbsp;ubohého výjevu ve&nbsp;výkladu správkárny obleků, namísto chybějícího panoptika. Také druhý výklad&nbsp;– ten s&nbsp;vyzáblým přízrakem kola&nbsp;– má&nbsp;své americké chvíle: stačí pomyslet na&nbsp;večer, kdy před ním ulevil svým přetíženým útrobám a&nbsp;vzápětí hrdě oznámil svým kumpánům, že&nbsp;právě pozvracel Ameriku… Jen málo, pouhé nic, dokáže bájnou zem zpřítomnit; stačí večer&nbsp;– a&nbsp;ticho&nbsp;– s&nbsp;určitým odstínem modré, ne&nbsp;víc, jak si&nbsp;poznamená do&nbsp;notýsku, než jediná amerika zapálená v&nbsp;České ulici (mluví jistě o&nbsp;cigaretě). Nic, jinak řečeno, než doušek melancholické nonšalance a&nbsp;trochu zvířeného prachu.</span></p>
          <p class="chunk" data-nb-ref-number="6" data-nb-words="69" data-nb-chars="447"><span class="idea" data-nb-ref-number="7" id="idea7" data-nb-words="69" data-nb-chars="447">Amerika, o&nbsp;jejíž průzkum tu&nbsp;jde, je&nbsp;jistě země zvláštního druhu; nemá hranice, nesplývá se&nbsp;stejnojmenným světadílem ani nekončí na&nbsp;rozhraní mezi hmotným městem a&nbsp;tím, které v&nbsp;sobě nese ulicemi míjející chodec. „Co je&nbsp;tvá osobní Amerika?“, otázka, již kdysi položila přátelům výzkumníkova známá, rázem předmět jasně vymezila. Jak vidět, nejde tak o&nbsp;zeměpisnou polohu jako o&nbsp;americké aroma a&nbsp;fluidum, vysílané věcmi nezávisle na&nbsp;místu jejich původu.</span></p>
          <p class="chunk" data-nb-ref-number="7" data-nb-words="200" data-nb-chars="1283"><span class="idea" data-nb-ref-number="8" id="idea8" data-nb-words="200" data-nb-chars="1283">Americká je&nbsp;rovněž hromádka špinavě bílých kamenů, které se&nbsp;zimomřivě choulí za&nbsp;Continentalem: ubohý kus přírody, jako zfušované a&nbsp;z&nbsp;druhé ruky, možná pouhá maketa… Maketa, přesně tak; ze&nbsp;všeho nejdřív je&nbsp;jeho Amerika maketou. Podstata toho, co&nbsp;ho&nbsp;na&nbsp;ní&nbsp;láká, se&nbsp;nachází celá v&nbsp;tom dalším výkladu&nbsp;– pro změnu řeznickém –, kde posmutněle visí jen omšelé atrapy salámů. (Ještě po&nbsp;létech si&nbsp;oblíbí hovězí salámy z&nbsp;malých židovských krámů&nbsp;– v&nbsp;pařížském Marais i&nbsp;jinde&nbsp;– kvůli tomu, čím se&nbsp;atrapám podobají, počínaje jejich rudou barvou jakoby dutou a&nbsp;vyhaslou právě nadbytkem červeně; kdykoli se&nbsp;do&nbsp;nich zakousne, zažije slastný pocit, že&nbsp;vychutnává to, co&nbsp;žádnou chuť nemá, lahodnost fádnosti samé.) V&nbsp;další plzeňské výloze se&nbsp;celá Amerika stáhla do&nbsp;popelavé pachuti rána po&nbsp;slavnosti; jenom trochu zašlých, bělavých, modravých a&nbsp;načervenalých třásní&nbsp;– blízkých těm, jimiž se&nbsp;mává při baseballových zápasech a&nbsp;průvodech mažoretek&nbsp;– tu&nbsp;uvízlo na&nbsp;holých starých soklech, jako chaluhy zanechané příbojem. Je&nbsp;tu&nbsp;také pustý Český dvůr a&nbsp;těžkopádné malované slepice na&nbsp;pouťových plátnech, která přežívají ve&nbsp;výloze blízkého rámaře, co&nbsp;vyhaslé symboly někdejší agrární a&nbsp;národní pýchy: vlastenectví, které je&nbsp;samo omšelá maketa z&nbsp;papendeklu, přeludně <em>čechoamerické</em> k&nbsp;obrazu zámořských strýčků.</span></p>
          <p class="chunk" data-nb-ref-number="8" data-nb-words="179" data-nb-chars="1070"><span class="idea" data-nb-ref-number="9" id="idea9" data-nb-words="179" data-nb-chars="1070">I&nbsp;v&nbsp;hlavním městě, když se&nbsp;tu&nbsp;nakrátko znovu octne, může proniknout až&nbsp;do&nbsp;Ameriky; stačí, když vystoupí do&nbsp;podkroví domu na&nbsp;okraji městského středu. Sotva mine pootevřené dveře výtahu, trvale zablokované botou s&nbsp;krunýřem ztvrdlého bláta, začíná vdechovat vzduch Ameriky zároveň s&nbsp;prachem krátké chodby, která vede k&nbsp;nevelké mansardě; zbývá vejít dovnitř, pokročit k&nbsp;vikýři, počkat, až&nbsp;se&nbsp;začne stmívat, a&nbsp;vyklonit se&nbsp;ven. Jako nikdy pak vychutnává Ameriku v&nbsp;jediném tichém pohledu na&nbsp;úzkou střechu, z&nbsp;jejíhož okraje trčí&nbsp;– obráceně&nbsp;– masivní písmena jakési reklamy; pokrývá je&nbsp;hustá vrstva naježených sazí, jako černá kožešina, jen na&nbsp;lemu písmen z&nbsp;ní prosvítá bledá neonová záře. Nemusí jít dál, všechno je&nbsp;tady, mezi dveřmi, které za&nbsp;sebou zavřel, a&nbsp;písmeny, která mu&nbsp;nastavují svůj zašpiněný rub, mezi poslední bójí křápu ve&nbsp;dveřích výtahu a&nbsp;výhledem na&nbsp;město za&nbsp;oknem, které se&nbsp;mu&nbsp;zároveň nabízí a&nbsp;točí se&nbsp;k&nbsp;němu zády. Až&nbsp;se&nbsp;zdá, že&nbsp;tu&nbsp;uvíznul, jakoby navždycky odsouzen jen k&nbsp;pobytu za&nbsp;kulisami. Zákulisí je&nbsp;přitom i&nbsp;pravé jeviště, celá Amerika je&nbsp;tu&nbsp;zavřená s&nbsp;ním.</span></p>
          <p class="chunk" data-nb-ref-number="9" data-nb-words="77" data-nb-chars="475"><span class="idea" data-nb-ref-number="10" id="idea10" data-nb-words="77" data-nb-chars="475">(Připojí k&nbsp;Americe také dekorace komnat, do&nbsp;nichž občas nahlíží při prohlídce muzejí nebo starých zámků a&nbsp;kam ochranná šňůra dovoluje vnikat jen očima, na&nbsp;dálku a&nbsp;na chvíli lítostivého povzdechu; ty&nbsp;pohostinné salony nabídnuté jaksi k&nbsp;pobytu jen našim fiktivním dvojníkům. Ze&nbsp;všech návštěvníků z&nbsp;masa a&nbsp;kostí je&nbsp;to&nbsp;přitom on, kdo jako nikdo jiný obývá sály <em>zpoza šňůry</em>, a&nbsp;chutná takříkajíc až&nbsp;do&nbsp;dna jejich prázdnotu pouhých modelů, příbytků pro panenky v&nbsp;životní velikosti.)</span></p>
          <p class="chunk" data-nb-ref-number="10" data-nb-words="199" data-nb-chars="1252"><span class="idea" data-nb-ref-number="11" id="idea11" data-nb-words="199" data-nb-chars="1252">Kdysi snil o&nbsp;soukromém sídle jako o&nbsp;maketě světa; jeho Amerika je&nbsp;tentokrát maketou vestavěnou přímo do&nbsp;světa. Její umělost je&nbsp;zároveň substancí; nedokrevný a&nbsp;pilinami vycpaný salám je&nbsp;pravé sousto, Amerika je&nbsp;skutečná právě jako model, autentická náhražka a&nbsp;trvale obývaná kulisa. Zcela k&nbsp;obrazu těch emblematických, nad jiné amerických objektů, jimiž jsou mrakodrapy nebo (původní) láhev na&nbsp;Coca-Colu z&nbsp;lisovaného skla. Stejně jako relief na&nbsp;láhvi&nbsp;– té&nbsp;skleněné miniatuře buildingu&nbsp;– jsou „barokní“ římsy a&nbsp;věžičky mrakodrapů Chicaga nebo New Yorku jen sériové odlitky, zní pod svou zdobností dutě&nbsp;– úměrně fádnímu provozu v&nbsp;kancelářích, které v&nbsp;nich sídlí&nbsp;– tak jako tmavá tekutina v&nbsp;láhvi není víc, než mdlá limonáda. Země-maketa, kdekoli na&nbsp;ni&nbsp;narazí, je&nbsp;přesto hmotná a&nbsp;konkrétní, nepochybně skutečná třeba ve&nbsp;srovnání s&nbsp;tou, jež se&nbsp;údajně skrývá za&nbsp;slovem Australie a&nbsp;o&nbsp;jejíž existenci se&nbsp;mu&nbsp;nikdy nepodařilo přesvědčit (také jeho otec, který tam údajně kdysi odjel, je&nbsp;pouze navždy nehmatný přelud). Připustit skutečnost Ameriky lze jistě jen tehdy, když od&nbsp;ní&nbsp;nečekáme, co&nbsp;nemůže nabídnout: hutnou a&nbsp;sytě tělesnou hmotnost, plnou masa a&nbsp;šťáv. Hastroš není pravé strašidlo, hadrový pes je&nbsp;jen bledý pohrobek zvířete, které se&nbsp;vytratilo z&nbsp;klece.</span></p>
          <p class="chunk" data-nb-ref-number="11" data-nb-words="111" data-nb-chars="724"><span class="idea" data-nb-ref-number="12" id="idea12" data-nb-words="111" data-nb-chars="724">Zbývá ten neopomenutelný fakt: také povadlá skutečnost je&nbsp;skutečná a&nbsp;přítomná jako jiná. Někdy dokonce jakoby s&nbsp;větší silou, a&nbsp;právě pro svou skromnost a&nbsp;chudobu. Jasně to&nbsp;ukazuje příklad starých filmových musicalů, samosebou amerických. Sotva lze najít něco vyhaslejšího než přízraky těch zašlých, poškrábaných snímků s&nbsp;doprovodem šeplavého jazzbandu, za&nbsp;nímž je&nbsp;bubeníkův činel sotva povzdech z&nbsp;mořského dna&nbsp;– nemluvě ani o&nbsp;šedi černobílých záběrů, které předem redukují svět na&nbsp;popelavé trosky. Máloco je&nbsp;přitom pro průzkumníka tak intenzivní, jako když dávné vidiny vystoupí z&nbsp;hlubin a&nbsp;začnou třaslavě defilovat po&nbsp;plátně, nejisté chvění na&nbsp;rozhraní bytí a&nbsp;nebytí je&nbsp;činí jen přítomnějšími a&nbsp;mění jejich křehkost v&nbsp;sílu.</span></p>
          <p class="chunk" data-nb-ref-number="12" data-nb-words="115" data-nb-chars="688"><span class="idea" data-nb-ref-number="13" id="idea13" data-nb-words="115" data-nb-chars="688">Platí to&nbsp;i&nbsp;o&nbsp;památném <em>fredu-ledu</em>, nad jiné fádní a&nbsp;bezkrevné lahůdce, již zběsile mlsal v&nbsp;dětství, vzdor odporu, který budila u&nbsp;jeho rodičů. Mimo vší pochybnost ji&nbsp;tak vášnivě cucal a&nbsp;utrácel v&nbsp;teplejších dnech všechny peníze jen za&nbsp;ni, za&nbsp;fredo-ledo, právě proto, že&nbsp;ji&nbsp;tvořilo tak málo: váleček zmrzlé vody, mírně narůžovělé nebo nažloutlé a&nbsp;jen z&nbsp;dálky ovanuté chutí jahod nebo citronu, mizící na&nbsp;jazyku v&nbsp;chladu tajícího ledu či&nbsp;zbytku sněhu. Pochoutka, ještě prchavější než obláček cukrové vaty, byla jen zhmotněné nic<a href="../Text/zprava_o_mistech_017.xhtml#footnote-002">*</a>; spíš než skutečnou zmrzlinu v&nbsp;ní chutnal její čirou ideu a&nbsp;svou vlastní chuť ji&nbsp;olizovat, možná jen touhu, již vkládal do&nbsp;náhlého rozhodnutí dát si&nbsp;jedno „fredo“.</span></p>
          <p class="chunk" data-nb-ref-number="13" data-nb-words="141" data-nb-chars="904"><span class="idea" data-nb-ref-number="14" id="idea14" data-nb-words="141" data-nb-chars="904">To, co&nbsp;ho&nbsp;okouzlilo v&nbsp;té falešné zmrzlině, také nejvíc hledá ve&nbsp;své Americe: realitu náhražky, zklamávající, ale konkrétní, v&nbsp;níž může vychutnat zklamání samo. Není odtud jistě daleko ani k&nbsp;velkému Disneylandu, jímž je&nbsp;bájný ráj za&nbsp;mořem, „skutečná“ Amerika se&nbsp;svými mažoretkami a&nbsp;nafukovacími svalovci, svými musicaly a&nbsp;pře­ludnými strýčky; země zasvěcená výhradně výrobě maket, zbudovaná na&nbsp;kultu zdání a&nbsp;optického klamu, je&nbsp;také královstvím zklamaných přání. V&nbsp;dobách freda-leda mu&nbsp;ostatně učarovaly také mámivé balíčky UNRRA, které ze&nbsp;zámoří přímo pocházely; mohl v&nbsp;nich chutnat totéž nic hned v&nbsp;několika různých variantách&nbsp;– v&nbsp;podobě sucharů, žvýkací gumy, nakyslého prášku v&nbsp;sáčcích z&nbsp;tenkého plechu&nbsp;– a&nbsp;poznávat ho&nbsp;do&nbsp;nejjemnějších odstínů. Chuť Ameriky a&nbsp;ničeho měly ale už&nbsp;předtím jeho dětské hračky, lepenkový model krajiny nebo suché akvarium s&nbsp;rybami z&nbsp;papíru, které byly i&nbsp;miniaturní makety.</span></p>
          <p class="chunk" data-nb-ref-number="14" data-nb-words="121" data-nb-chars="829"><span class="idea" data-nb-ref-number="15" id="idea15" data-nb-words="121" data-nb-chars="829">Americká byla také&nbsp;– a&nbsp;především&nbsp;– celá atmosféra doby, v&nbsp;níž prožil rozhodující část dětství: prvních poválečných let, kdy se&nbsp;do&nbsp;znovunalezené chuti žít mísilo znepokojení z&nbsp;nejisté budoucnosti a&nbsp;obnovený život jasně ukazoval, že&nbsp;je&nbsp;pouze chvějivým <em>provizoriem</em> bez pevných kontur. (Přítmí mezi vydřevenými stěnami krejčovského salonu, poslední rezerva světa, který tu&nbsp;byl předtím a&nbsp;jehož důvěrnost a&nbsp;řád byly odsouzeny k&nbsp;zániku, se&nbsp;zároveň propadalo navždy ke&nbsp;dnu zaskleného paláce ve&nbsp;středu hlavního města.) Pro­vizorium ještě prohluboval ten provinční duch, jenž v&nbsp;malých zemích jako ta&nbsp;jeho rázem všemu dává trochu dutější zvuk; samozřejmě včetně obdivu obyvatel k&nbsp;americkým vojákům, žvýkačkám, filmovým hvězdám a&nbsp;konzervám UNRRA. Amerikanismus provincií, maketa makety, je&nbsp;ještě autentičtěji americký než jeho původní model.</span></p>
          <p class="chunk" data-nb-ref-number="15" data-nb-words="58" data-nb-chars="376"><span class="idea" data-nb-ref-number="16" id="idea16" data-nb-words="58" data-nb-chars="376">Ten, který výzkumník viděl rozkvétat po&nbsp;válce, to&nbsp;ukázal tím lépe, že&nbsp;navždy zůstal provizoriem. Duch poválečných let, jejich jazz, flámy a&nbsp;lízátka zmizí z&nbsp;místních bulvárů v&nbsp;roce 1948, dobová frenezie bude jen závorkou, která se&nbsp;vzápětí uzavře, vystřídána ponurou vládou stínů. Vzpomínka na&nbsp;ni&nbsp;se&nbsp;změní v&nbsp;tím solidnější přízrak, trvale dotírající v&nbsp;paměti svou nepřítomností.</span></p>
          <hr>
          <p class="chunk" data-nb-ref-number="16" data-nb-words="106" data-nb-chars="623"><span class="idea" data-nb-ref-number="17" id="idea17" data-nb-words="106" data-nb-chars="623">Po&nbsp;tom, co&nbsp;se&nbsp;k&nbsp;ní přiblížil v&nbsp;Plzni, se&nbsp;shledal s&nbsp;Amerikou o&nbsp;kus dál, v&nbsp;Karlových Varech, kam zajel z&nbsp;Plzně na&nbsp;krátké „školení“. Hned po&nbsp;příjezdu je&nbsp;z&nbsp;toho celý pryč a&nbsp;bez sebe: sotva se&nbsp;střetne s&nbsp;ruchem městské kolonády, pozná jeho jedinečný akcent, proudění a&nbsp;hemžení okolo je&nbsp;totožné s&nbsp;tím, kterým v&nbsp;jeho dětství žilo hlavní město. Uprostřed éry velkého spánku se&nbsp;tu&nbsp;dav vlní a&nbsp;čeří v&nbsp;průvanu poválečného provizoria, zmítá jím táž provinčně kosmopolitní horečka, jako kdysi. Vrátila se&nbsp;mu&nbsp;také znepokojivá různorodost, podezřelí překupníci a&nbsp;obskurní nevěstky se&nbsp;z&nbsp;něj co&nbsp;chvíli vynoří vedle nevinných lázeňských hostů.</span></p>
          <p class="chunk" data-nb-ref-number="17" data-nb-words="136" data-nb-chars="816"><span class="idea" data-nb-ref-number="18" id="idea18" data-nb-words="136" data-nb-chars="816">Z&nbsp;chlapíka, jenž kdysi vyvstal z&nbsp;davu před ním a&nbsp;před jeho matkou, poblíž živé křižovatky na&nbsp;rodném předměstí, vyzařovala zvláštní hrdost. Sotva je&nbsp;pozdravil&nbsp;– poprvé od&nbsp;konce války&nbsp;–, už&nbsp;naléhal, aby jim mohl předvést jak se&nbsp;teď, ve&nbsp;znovu rozjetém světě, „nechává vozit“. A&nbsp;vzápětí to&nbsp;také ukázal: vrhl se&nbsp;doprostřed křižovatky, vybral si&nbsp;jedno z&nbsp;projíždějících aut a&nbsp;s&nbsp;rukou napřaženou před sebe s&nbsp;ním kus popoběhl. Vracel se&nbsp;k&nbsp;nim pak jako ten, kdo vychutnává svůj triumf, tvář ověnčenou širokým úsměvem. Je&nbsp;pravda, že&nbsp;den byl slunečný a&nbsp;válka u&nbsp;konce, chlapík naháněl trochu strach, ale svou věcí se&nbsp;zdál být jistý. V&nbsp;každém případě dal tenkrát hrdinovi vytušit, že&nbsp;život, který ho&nbsp;čeká, znamená především pohyb, co&nbsp;nejvíc pohybu: provizorium obývané co&nbsp;nejrozhodněji, bez váhání a&nbsp;s&nbsp;trvale pohotovou nonšalancí.</span></p>
          <p class="chunk" data-nb-ref-number="18" data-nb-words="119" data-nb-chars="717"><span class="idea" data-nb-ref-number="19" id="idea19" data-nb-words="119" data-nb-chars="717">Na&nbsp;karlovarské kolonádě, teď dost pusté (nastala noc), mu&nbsp;po&nbsp;letech ticha jde náhle vstříc aspoň zachmuřený prorok s&nbsp;bradkou a&nbsp;černým širákem, snad i&nbsp;s&nbsp;širokou bohémskou kravatou. Poselství, které mu&nbsp;vzápětí předá, je&nbsp;jistě spíš varování: dlouhý nářek nad skrytou bezútěšností města, kde podle něj „není kam jít“ (až se&nbsp;zdá, že&nbsp;mluví o&nbsp;Plzni)&nbsp;– což mu&nbsp;nezabrání zmizet, sotva domluví, v&nbsp;nejvybranějším místním podniku. Než výzkumníka opustí, zadívá se&nbsp;ještě k&nbsp;obzoru za&nbsp;jeho hlavou a&nbsp;vyrazí ze&nbsp;sebe poslední tirádu; čeká jen na&nbsp;to, skanduje pateticky, až&nbsp;znovu vyjde „velká lampa slunce“, aby se&nbsp;z&nbsp;města vytratil do&nbsp;okolní přírody. Pro větší názornost mu&nbsp;z&nbsp;klopy odřeného žaketu už&nbsp;trčí menší vzorek, větvička chvojí…</span></p>
          <p class="chunk" data-nb-ref-number="19" data-nb-words="157" data-nb-chars="1048"><span class="idea" data-nb-ref-number="20" id="idea20" data-nb-words="157" data-nb-chars="1048">Amerika a&nbsp;poválečné provizorium dýchají i&nbsp;z&nbsp;masy karlovarských obchodů a&nbsp;krámů, jako z&nbsp;pouťových stánků, kde bájná země hojnosti dál tajně pořádá svůj jarmark. Ze&nbsp;stánků, nebo aspoň z&nbsp;jejich přežívajících trosek; ty&nbsp;nejpřitažlivější patří znovu k&nbsp;těm nejzchátralejším, jak lemují obyčejné ulice skryté za&nbsp;impozantní paláce kolonády. Jedna z&nbsp;výloh je&nbsp;tu&nbsp;doslova vypleněná, změněna v&nbsp;bezednou, neodvolatelnou pustinu, která ale nepřestává mluvit, znít do&nbsp;nedohledna ozvěnou zuřivé likvidace, jíž padla za&nbsp;oběť; jen špinavě bílé a&nbsp;podnapilé <em>O</em>, ubohá nula, zbývá na&nbsp;skle z&nbsp;někdejšího nápisu. Poválečný shon víří diskrétně dál i&nbsp;na nevelké křižovatce, kde skleněné návěští s&nbsp;vybledlým nápisem&nbsp;– červeným na&nbsp;žlutém pozadí&nbsp;– hlásí blízkost další podivuhodné atrakce: CIGARETY-CUKROVINKY. Kromě toho, že&nbsp;atrakce (skrytá v&nbsp;nedalekém výklenku) je&nbsp;další obskurní automat, tu&nbsp;lze rázem rozpoznat Ameriku z&nbsp;naléhavé pocty, již reklama vzdává oralitě: dumlíkům a&nbsp;lízátkům všeho druhu. Průsvitným sklem a&nbsp;bledými barvami se&nbsp;i&nbsp;návěští samo podobá cucavému bonbonu.</span></p>
          <p class="chunk" data-nb-ref-number="20" data-nb-words="73" data-nb-chars="484"><span class="idea" data-nb-ref-number="21" id="idea21" data-nb-words="73" data-nb-chars="484">Vzdor matoucímu jménu je&nbsp;americká také velká budova Národ­ního domu, dávného společenského centra, které množstvím svých restaurací a&nbsp;sálů neodbytně připomíná vlastenecké středisko… jak bezpochyby existuje kdesi v&nbsp;Chicagu. Výzkumník se&nbsp;sem tentokrát vydává s&nbsp;jasným cílem, má&nbsp;v&nbsp;budově naplnit konkrétní poslání. Nemusí se&nbsp;ani ptát na&nbsp;cestu; všude ve&nbsp;městě mu&nbsp;ji&nbsp;značí plakáty „světového varieté“, které Národní dům hostí týž večer a&nbsp;které slibuje být stejně barvité jako jeho poutače.</span></p>
          <p class="chunk" data-nb-ref-number="21" data-nb-words="265" data-nb-chars="1569"><span class="idea" data-nb-ref-number="22" id="idea22" data-nb-words="265" data-nb-chars="1569">Anděl, jemuž má&nbsp;předat poselství&nbsp;– zdánlivě pouhý pozdrav, ale K. na&nbsp;tom tolik trval!&nbsp;– nepracuje právě ve&nbsp;varieté, to&nbsp;je&nbsp;pravda. Každá Amerika má&nbsp;nutně svou hierarchii, a&nbsp;ta, již chce K. pozdravem zasáhnout, je&nbsp;zatím jen servírkou v&nbsp;kavárně. Když výzkumník k&nbsp;Domu dorazí, je&nbsp;naneštěstí právě kavárna zavřená. Rozlehlý sál je&nbsp;prázdný, podél zdí stojí místo nábytku škopky s&nbsp;vápnem a&nbsp;velké role tapet a&nbsp;nevzrušeně polykají prach; jen v&nbsp;přilehlé hale se&nbsp;rojí hloučky návštěvníků zabraných do&nbsp;živých diskusí, jako zaměstnanci, kteří si&nbsp;sem zašli jen tak v&nbsp;civilu&nbsp;– snad i&nbsp;s&nbsp;rodinami&nbsp;– ověřit postup prací; už&nbsp;předem, to&nbsp;se&nbsp;ví, celí vzrušení při představě, oč&nbsp;lépe jim nové úpravy lokálu umožní okrádat hosty… Ta, kterou hledá, ale mezi nimi není; musí tak vyjít až&nbsp;pod střechu budovy, na&nbsp;kruhový ochoz sálu, kde má&nbsp;co&nbsp;chvíli začít slavný varietní program, a&nbsp;poradit se&nbsp;s&nbsp;některým ze&nbsp;šťastlivců, kteří mohou pracovat přímo tady. Z&nbsp;po­dráždění toho, na&nbsp;nějž narazí, hned pochopí, že&nbsp;za&nbsp;svou výsadu platí značnými starostmi. Když se&nbsp;ho&nbsp;ptá na&nbsp;dotyčnou slečnu, chlapík se&nbsp;jen posupně zasměje, označí mu&nbsp;prstem chór dívčích loutek znehybnělých u&nbsp;prostřených stolů&nbsp;– kde zatím, než začne představení, rozsvěcejí příšeří sálu vlastní bledostí&nbsp;– a&nbsp;vzápětí vyštěkne: jak si&nbsp;návštěvník snad všimnul, slečen je&nbsp;tu&nbsp;<em>plno</em>, nikdo po&nbsp;něm nemůže chtít, aby je&nbsp;všechny znal jménem. Načež ten sál, který zjevně má&nbsp;za&nbsp;svůj vlastní, přejede tak obdivným pohledem, že&nbsp;k&nbsp;němu zbývá přidat jen lehkou poklonu; pouze úzkost spjatá s&nbsp;jeho postavením mu&nbsp;taky patrně zabrání, aby ji&nbsp;opravdu vyseknul.</span></p>
          <p class="chunk" data-nb-ref-number="22" data-nb-words="102" data-nb-chars="626"><span class="idea" data-nb-ref-number="23" id="idea23" data-nb-words="102" data-nb-chars="626">Chlapíkova odmítavost sama jistě svědčí o&nbsp;hlubokém američanství: o&nbsp;tom pohrdání vším, co&nbsp;přesahuje známý obzor, které je&nbsp;tak typické pro světáky z&nbsp;provincie&nbsp;– tím spíš v&nbsp;zemi, kde styk se&nbsp;světem a&nbsp;jeho varietními čísly je&nbsp;vyhrazen několika pinglům. Po&nbsp;neúspěchu v&nbsp;kabaretu musí nicméně hrdina zkusit štěstí i&nbsp;v&nbsp;poslední zóně amerického Domu, na&nbsp;právě protilehlém pólu jeho hierarchie. Amerika má&nbsp;samosebou také své peklo nebo očistec, své spodní a&nbsp;podsvětní vrstvy, které k&nbsp;jejím vrcholkům tvoří nezbytnou protiváhu a&nbsp;svou rozlohou je&nbsp;nejspíš i&nbsp;značně přesahují. Právě tady se&nbsp;toho asi také ví&nbsp;nejvíc o&nbsp;skrytém životě podniku.</span></p>
          <p class="chunk" data-nb-ref-number="23" data-nb-words="145" data-nb-chars="872"><span class="idea" data-nb-ref-number="24" id="idea24" data-nb-words="145" data-nb-chars="872">Po&nbsp;chvíli to&nbsp;podsvětí skutečně objeví; stačí, když vyjde ven z&nbsp;budovy a&nbsp;najde na&nbsp;jejím boku, mezi nalepenými plakáty&nbsp;– varieté, jak jinak&nbsp;– vchod do&nbsp;obyčejné pivnice, vzdálené stejně kavárně jako kabaretu. Třebaže její zelenavé, akvarijní přítmí je&nbsp;podobné tomu, v&nbsp;němž se&nbsp;předtím octl na&nbsp;ochozu, čeří tu&nbsp;mračna kouře pouze deklasované přízraky (málem by&nbsp;byl napsal „zlevněné“), z&nbsp;nebe se&nbsp;propadl rovnou do&nbsp;předpeklí. Pivem otupený číšník je&nbsp;tentokrát stejně mátožný, jako byl ten v&nbsp;kabaretu ve&nbsp;střehu. Ostatně mu&nbsp;to&nbsp;spíš svědčí; jeho odpověď zní rezignovaně, ale málem srdečně, bez zášti a&nbsp;vyzývavosti. Rozdíl je&nbsp;o&nbsp;to patrnější, že&nbsp;odpověď sama je&nbsp;téměř shodná s&nbsp;tím, co&nbsp;slyšel nahoře. „Člověče“, vysvětluje mu&nbsp;číšník, „tahle Amerika (řekl ovšem nejspíš: tenhle podnik) má&nbsp;víc než stopadesát zaměstnanců. Možná k&nbsp;nim patří i&nbsp;ta vaše slečna; o&nbsp;tom ale já&nbsp;vážně nic nevím.“</span></p>
          <p class="chunk" data-nb-ref-number="24" data-nb-words="100" data-nb-chars="609"><span class="idea" data-nb-ref-number="25" id="idea25" data-nb-words="100" data-nb-chars="609">V&nbsp;téhle podobě měl výrok aspoň určitou hloubku. Zaznělo z&nbsp;něj dokonce i&nbsp;cosi jako letmá ozvěna nekonečna: za&nbsp;neúčastným tónem bylo v&nbsp;odpovědi cítit skrytou lítost, osudný stesk&nbsp;– byť zastřený léty a&nbsp;alkoholem&nbsp;– po&nbsp;dalekých nebesích Domu, kam se&nbsp;vrchnímu nepodařilo proniknout; nebo kam, ještě osudněji, pronikl jen proto, aby odtud byl vyhnán navždycky, snad pro jediné pivo navíc, které si&nbsp;dopřál právě z&nbsp;radosti nad svým povýšením… Průzkum se&nbsp;už&nbsp;ale dost protáhl; zbývalo vrchnímu poděkovat, nechat ho&nbsp;samotného s&nbsp;příšeřím očistce a&nbsp;s&nbsp;blikáním jeho lihových bludiček, a&nbsp;vrátit se&nbsp;na&nbsp;ulici, ke&nbsp;končícímu dni.</span></p>
          <p class="chunk" data-nb-ref-number="25" data-nb-words="203" data-nb-chars="1300"><span class="idea" data-nb-ref-number="26" id="idea26" data-nb-words="203" data-nb-chars="1300">Ještě týž večer, v&nbsp;kavárně hotelu, kam zašel se&nbsp;dvěma uniformovanými „kolegy“, mu&nbsp;Amerika předvede jednu ze&nbsp;svých vybraných atrakcí, zvlášť vzácný exemplář z&nbsp;bohatých zásob svých kejklířských trup a&nbsp;tančících delfínů: dámský jazzband. Ani tak bohužel nepostoupí dál, než při návštěvě neproniknutelného Domu. Jak pozoruje členky orchestru, navlečené s&nbsp;patřičným nevkusem do&nbsp;bílých a&nbsp;růžových rób, vidí je&nbsp;přecházet mezi podiem a&nbsp;sálem, kde do&nbsp;sebe o&nbsp;přestávce házejí pivo za&nbsp;pivem (včetně staré obrýlené dámy pověřené obsluhou bicích), jak nespouští pohled z&nbsp;vulgární, ale zářivé blondýny, která co&nbsp;chvíli opouští piáno pro hlouček chlapských, u&nbsp;baru postávajících šoférů tvořících zřejmě jakousi rozšířenou verzi jejího manžela (ať se&nbsp;ten mezi nimi nachází nebo ne, ať&nbsp;jsou jejími milenci nebo jen choti dalších hudebnic, z&nbsp;nichž některé se&nbsp;rovněž připojují k&nbsp;hloučku), jak utápí sám v&nbsp;přibývajících pivech své poslední rezervy světla&nbsp;– počínaje blondýnčinou září&nbsp;– zatímco okolní sál se&nbsp;zas pomalu sklízí a&nbsp;zavírá&nbsp;– zjišťuje, že&nbsp;tu&nbsp;dál trčí na&nbsp;prahu, v&nbsp;předsálí, kde mu&nbsp;je&nbsp;dopřáno jen čekat a&nbsp;odkud nikam nevchází. Ani jazzové slečny s&nbsp;trombonem nebo saxofonem nereprezentují Ameriku víc než jako pomocné mažoretky, které jen svolávají diváky před pravou přehlídkou; ta&nbsp;se&nbsp;ale zřejmě nikde nepořádá.</span></p>
          <p class="chunk" data-nb-ref-number="26" data-nb-words="86" data-nb-chars="471"><span class="idea" data-nb-ref-number="27" id="idea27" data-nb-words="86" data-nb-chars="471">Nadarmo opouští hotel a&nbsp;prochází město křížem krážem, s&nbsp;jedním z&nbsp;kolegů a&nbsp;pak i&nbsp;bez průvodce, marně zkouší klepat na&nbsp;okna místních občanů&nbsp;– jako je&nbsp;ten pán ze&nbsp;suterénu, už&nbsp;zalezlý do&nbsp;peřin, který vyběhne ven jen v&nbsp;tričku a&nbsp;z&nbsp;něhož se&nbsp;vyklube strážník v&nbsp;civilu&nbsp;–, aby k&nbsp;čertu získal aspoň <em>jednu</em> dobrou adresu. Vzdor doporučení, s&nbsp;nímž ho&nbsp;policajt pošle zpátky do&nbsp;hotelu, k&nbsp;jazzovým andělům (kde se&nbsp;má&nbsp;pro změnu obrátit na&nbsp;vrátného), nenajde ani místo, kde by&nbsp;mohl přespat.</span></p>
          <p class="chunk" data-nb-ref-number="27" data-nb-words="149" data-nb-chars="887"><span class="idea" data-nb-ref-number="28" id="idea28" data-nb-words="149" data-nb-chars="887">Všemi odvržený, zmožený a&nbsp;zbitý, se&nbsp;pokorně musí vrátit na&nbsp;místní velitelství (čemuž se&nbsp;chtěl za&nbsp;každou cenu vyhnout) a&nbsp;dát se&nbsp;ubytovat v&nbsp;něm. I&nbsp;tady ale najde zavřené dveře; nedostane se&nbsp;dál než do&nbsp;chodby v&nbsp;přízemí, které armádní úředníci sdílejí s&nbsp;velkým buffetem. Stočený na&nbsp;reklamní ceduli, již vylovil z&nbsp;výkladu automatu, tu&nbsp;nakonec ulehne poblíž toalet, na&nbsp;nejzazším konci chodby, s&nbsp;tváří obrácenou ke&nbsp;skleněným dveřím, za&nbsp;nimiž tiše a&nbsp;matně světélkuje sál buffetu: pečlivě otřené umakarty a&nbsp;plechy, převrácené židle na&nbsp;stolcích. Celá jeho zaslíbená zem je&nbsp;tady, stáhla se&nbsp;beze zbytku do&nbsp;té&nbsp;pustiny za&nbsp;sklem. Sám v&nbsp;sobě teď cítí dutost pouhé makety, zároveň jako by&nbsp;se&nbsp;dotýkal dna všech věcí. Ještěže se&nbsp;může trochu těšit představou nic netušících chodců, kteří zítra potáhnou kolem jeho cedule, <em>jako by&nbsp;na&nbsp;ní&nbsp;nikdo nebyl spal.</em> Ráno jistě nesmí zapomenout dát ji&nbsp;do&nbsp;výkladu zpátky.</span></p>
          <hr>
          <p class="chunk" data-nb-ref-number="28" data-nb-words="172" data-nb-chars="1014"><span class="idea" data-nb-ref-number="29" id="idea29" data-nb-words="172" data-nb-chars="1014">Přistát v&nbsp;té druhé Americe&nbsp;– v&nbsp;zemi za&nbsp;mořem&nbsp;– mu&nbsp;dlouho bude dopřáno jen ve&nbsp;snech. V&nbsp;jednom z&nbsp;nich se&nbsp;dostaví na&nbsp;malé náměstí, brzy po&nbsp;ránu&nbsp;– šeď trochu rozsvěcí jen stužka růžové záře v&nbsp;prachu dlažby&nbsp;–, odjíždí se&nbsp;hned teď a&nbsp;tady, ve&nbsp;zvíření prachu a&nbsp;svítání, náklaďákem a&nbsp;pod dohledem obskurních zelinářů v&nbsp;neforemných hučkách. Na&nbsp;korbě kamionu je&nbsp;už&nbsp;naloženo pár předmětů, obalených hnědým balicím papírem a&nbsp;převázaných provázky; podle tvaru a&nbsp;mosazného lesku, který tu&nbsp;a&nbsp;tam prosvitne trhlinou v&nbsp;obalu, poznává velké decimálky s&nbsp;masivní dřevěnou plošinou, na&nbsp;nichž lze vážit celé pytle brambor nebo cibule. Stejně rychle pochopí, že&nbsp;papírový pytlík, jejž vyfasoval, skrývá láhev whisky, jako ten, který nepouští z&nbsp;ruky hrdina filmu <em>Fat City</em>, i&nbsp;pytlík je&nbsp;z&nbsp;hnědého papíru, jímž jsou obaleny váhy. Krátce po&nbsp;startu stoupá kamion ulicí nad svahem předměstského parku; také tu&nbsp;výzkumník zná, v&nbsp;poslední den války tudy viděl odjíždět německé tanky pokryté ranním sluncem&nbsp;– i&nbsp;s&nbsp;posádkou&nbsp;– jako okrově žlutým blátem.</span></p>
          <p class="chunk" data-nb-ref-number="29" data-nb-words="123" data-nb-chars="751"><span class="idea" data-nb-ref-number="30" id="idea30" data-nb-words="123" data-nb-chars="751">Na&nbsp;místo určení dorazí až&nbsp;po&nbsp;dvou nebo třech letech, v&nbsp;novém snu. Malá pláž, na&nbsp;které přistáli, je&nbsp;naneštěstí ze&nbsp;všech stran obehnána zdí, dál nemohou; práh Ameriky je&nbsp;přísně hlídán i&nbsp;ve snu. Když se&nbsp;přiblíží k&nbsp;úzké střílně ve&nbsp;zdi, aby na&nbsp;zakázané území vstoupil aspoň pohledem, podaří se&nbsp;mu&nbsp;ulovit jen pár strohých, nijak neobyčejných záběrů: tabulka s&nbsp;názvem ulice připevněná na&nbsp;šedém nároží, keře, z&nbsp;nichž matně probleskuje pruh asfaltové cesty („no ovšem, Central Park!“, rozkřiknou se&nbsp;přátelé, jimž sen vypráví a&nbsp;kteří zelenou oázu vprostřed Manhattanu&nbsp;– na&nbsp;rozdíl od&nbsp;něj&nbsp;– znají). Pouhé banality, nic víc; cesta, již mu&nbsp;sen umožnil podniknout, byla jen odbočka, díky níž znovu objevuje to&nbsp;prvotní tajemství: denní přítomnost nejvšednějších věcí.</span></p>
          <p class="chunk" data-nb-ref-number="30" data-nb-words="164" data-nb-chars="1044"><span class="idea" data-nb-ref-number="31" id="idea31" data-nb-words="164" data-nb-chars="1044">Jiný sen mu&nbsp;dovolí navštívit zároveň Ameriku a&nbsp;známou mansardu v&nbsp;hlavním městě, přenesenou tentokrát rovnou do&nbsp;New Yorku. Podkroví je&nbsp;neobydlené, vzpomínka na&nbsp;legendárního saxofonistu&nbsp;– Lestera –, který v&nbsp;něm žil, tu&nbsp;ale přežívá dál díky předmětům, které po&nbsp;sobě zanechal; hrdina se&nbsp;dojatě probírá obnošenými saky a&nbsp;lesklými, pruhovanými povlaky navršenými pod nízkým stropem, jako by&nbsp;se&nbsp;v&nbsp;nich dotýkal nejvzácnějšího pokladu. Zároveň náhle chápe, že&nbsp;k&nbsp;tomu, aby se&nbsp;octl na&nbsp;Manhattanu, mu&nbsp;stačí prozkoumat zblízka všechno suché a&nbsp;šeplavé bohatství těch starých látek s&nbsp;různými vzory a&nbsp;odstíny, podobných odstřižkům, na&nbsp;něž si&nbsp;v&nbsp;dětství chodil sáhnout ve&nbsp;vile do&nbsp;temné komůrky a&nbsp;do krabatého kufru z&nbsp;papíru, kde spočívaly. Saxofonista v&nbsp;přítmí mansardy jen naléhavě chybí, jako nepřítomné zvíře nebo zmizelý otec, vikýř odsud nabízí pouze vyhlídku na&nbsp;neexistující Australii; přesto musel dojít až&nbsp;sem, aby objevil <em>celé město</em>&nbsp;– jako v&nbsp;magické sedlině trosek na&nbsp;stejnojmenném obrazu&nbsp;– v&nbsp;labyrintickém vzoru kousku tvídu, přiblíženého náhle k&nbsp;očím.</span></p>
          <p class="chunk" data-nb-ref-number="31" data-nb-words="120" data-nb-chars="757"><span class="idea" data-nb-ref-number="32" id="idea32" data-nb-words="120" data-nb-chars="757">Klid a&nbsp;rozloha Central Parku ho&nbsp;právě tak stačí naplnit štěstím, v&nbsp;ten letní den, kdy se&nbsp;tu&nbsp;konečně prochází se&nbsp;svými přáteli. Sotva, že&nbsp;při pohledu na&nbsp;vzducholoď, která jim pluje nad hlavou jako diskrétní připomínka, prodlouží její průlet pozdravným zvoláním. Po&nbsp;dobu jednoho výkřiku je&nbsp;tu&nbsp;všechno s&nbsp;nimi jako na&nbsp;společném rodinném snímku, prchavý zepelin stejně jako Petrossianův povadlý výklad, dál ukotvený na&nbsp;rohu naproti parku. Lesterův saxofon se&nbsp;neviditelně třpytí v&nbsp;jeho vlastních rukou, jeho lízátko, vzducholoď ze&nbsp;zmrzlé vody, klouzavě vplouvá do&nbsp;chtivé pusy Doris Day. Zmožení odborářští otci z&nbsp;let krize křižují dál zemi hojnosti v&nbsp;rozvrzaných nákladních vlacích, Glenn M. se&nbsp;strážným andělem po&nbsp;boku se&nbsp;nepřestal snášet z&nbsp;nebe ve&nbsp;svém letadle.</span></p>
          <hr>
          <p class="chunk" data-nb-ref-number="32" data-nb-words="66" data-nb-chars="395"><span class="idea" data-nb-ref-number="33" id="idea33" data-nb-words="66" data-nb-chars="395"><em><a href="../Text/zprava_o_mistech_017.xhtml#footnote-002-backlink">*</a> Nic&nbsp;– a&nbsp;nikoli prázdno, jehož chuť tak rád cítí v&nbsp;bezkrevných salámech z&nbsp;Marais. Někam doprostřed, mezi sníh a&nbsp;prach, by&nbsp;nejspíš patřilo bílé vepřové filé, upečené tak, že&nbsp;se&nbsp;rozpadá na&nbsp;drobky; to, které mu&nbsp;kdysi učarovalo při památném obědě u&nbsp;tety. Filé, skrz něž zas zjevně ochutnal jinou vzácnou substanci, samu dřeň papírmaše… Jak je&nbsp;vidět, záliba ve&nbsp;fádnosti ještě nevylučuje labužnictví.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>