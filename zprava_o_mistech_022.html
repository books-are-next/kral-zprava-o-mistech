<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10/ Paříž">
    <meta name="apple-mobile-web-app-capable" content="yes">
    <title>10/ Paříž</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Petr Král: Zpráva o místech">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpráva o místech">
    <meta property="og:title" content="Zpráva o místech">
    <meta property="og:type" content="book">
    <meta property="og:book:author" content="Petr Král">
    <meta property="twitter:title" content="Petr Král: Zpráva o místech">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zprava_o_mistech_021.html">
    <link rel="next" href="./zprava_o_mistech_023.html">
    <meta name="nb-order" content="18">
    <link rel="self" href="zprava_o_mistech_022.html">
    <meta name="nb-identifier" content="kral-zprava-o-mistech-ac83b75">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3472" data-nb-chars="21276">
    <nav role="doc-toc">
      <ul class="plain section">
        <li><a href="zprava_o_mistech_006.html">Věnování</a></li>
        <li><a href="zprava_o_mistech_007.html">Citát</a></li>
        <li><a href="zprava_o_mistech_008.html">Jako každé šetření...</a></li>
        <li><a href="zprava_o_mistech_009.html">I</a>
          <ul class="plain">
            <li><a href="zprava_o_mistech_010.html">1/ Cesta ven</a></li>
            <li><a href="zprava_o_mistech_011.html">2/ Residence</a></li>
            <li><a href="zprava_o_mistech_012.html">3/ Území</a></li>
            <li><a href="zprava_o_mistech_013.html">4/ Panství</a></li>
          </ul>
        </li>
        <li><a href="zprava_o_mistech_014.html">II</a>
          <ul class="plain">
            <li><a href="zprava_o_mistech_015.html">5/ Tajná Plzeň…</a></li>
            <li><a href="zprava_o_mistech_016.html">6/ …čili cesta kolem ničeho</a></li>
            <li><a href="zprava_o_mistech_017.html">7/ Do Ameriky</a></li>
            <li><a href="zprava_o_mistech_018.html">8/ O&nbsp;skrytém životě maket</a></li>
          </ul>
        </li>
        <li><a href="zprava_o_mistech_019.html">III</a>
          <ul class="plain">
            <li><a href="zprava_o_mistech_021.html">9/ Místa bez kontur</a></li>
            <li><a href="zprava_o_mistech_022.html">10/ Paříž</a></li>
            <li><a href="zprava_o_mistech_023.html">11/ Vyjet</a></li>
            <li><a href="zprava_o_mistech_024.html">12/ Fasáda</a></li>
            <li><a href="zprava_o_mistech_025.html">P.&nbsp;S.</a></li>
          </ul>
        </li>
        <li><a href="zprava_o_mistech_026.html">DOKUMENTY</a></li>
        <li><a href="zprava_o_mistech_027.html">V&nbsp;panství bodláků I</a></li>
        <li><a href="zprava_o_mistech_028.html">V&nbsp;panství bodláků II</a></li>
        <li><a href="zprava_o_mistech_029.html">Návštěva v&nbsp;rue Montmartre</a></li>
        <li><a href="zprava_o_mistech_030.html">Sen z&nbsp;30.&nbsp;dubna</a></li>
        <li><a href="zprava_o_mistech_031.html">Rue Montmartre po roce</a></li>
        <li><a href="zprava_o_mistech_032.html">Ediční poznámka </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">10/ Paříž</span></h1>
        <section>
          <p class="chunk" data-nb-ref-number="2" data-nb-words="117" data-nb-chars="684"><span class="idea" data-nb-ref-number="2" id="idea2" data-nb-words="117" data-nb-chars="684">Když poprvé přijíždí do&nbsp;Paříže, má&nbsp;tu&nbsp;hned dvojí poslání. Co&nbsp;vyzvědač ve&nbsp;vlastních tajných službách se&nbsp;chystá město prozkoumat s&nbsp;nadějí, že&nbsp;v&nbsp;něm najde pár záchytných bodů pro svůj další život; cesta ho&nbsp;zastihla ve&nbsp;chvíli, kdy se&nbsp;octl na&nbsp;rozcestí, cizí metropole před ním otevírá prostor, kde se&nbsp;bude konečně moci vzdálit od&nbsp;vily a&nbsp;obývat vlastní nejisté úkryty. Zároveň je&nbsp;ve&nbsp;městě jako vyslanec tajné společnosti, s&nbsp;níž&nbsp;– spolu s&nbsp;nejbližšími přáteli&nbsp;– je&nbsp;spjat už&nbsp;několik let a&nbsp;která se&nbsp;snaží obnovit styky s&nbsp;příbuznou společností v&nbsp;Paříži. Ten, kdo v&nbsp;jednom zářijovém ránu vysedá na&nbsp;Východním nádraží, je&nbsp;přitom pouze němý mluvčí, a&nbsp;nejen proto, že&nbsp;nemluví jazykem svých hostitelů.</span></p>
          <p class="chunk" data-nb-ref-number="3" data-nb-words="139" data-nb-chars="815"><span class="idea" data-nb-ref-number="3" id="idea3" data-nb-words="139" data-nb-chars="815">Na&nbsp;křižovatce, kam došel, k&nbsp;němu doléhají jenom němé pokyny průvanu a&nbsp;zčeřeného vzduchu, vědomí rozhraní, které se&nbsp;chystá překročit, ho&nbsp;jako nikdy činí pozorným k&nbsp;pouhému klouzání věcí a&nbsp;k&nbsp;tichému dýchání pauz mezi dvěma událostmi nebo signály. Sám je&nbsp;pouhé klouzání, poznává se&nbsp;jen ve&nbsp;svých náhlých „výpadcích“, ochabnutích a&nbsp;zatměních, kde se&nbsp;ztrácí vprostřed dne po&nbsp;každé myšlence a&nbsp;gestu, aby se&nbsp;odtud vzápětí vynořil jako z&nbsp;bezedné studny. Hlubina studny se&nbsp;zdá být jeho jedinou pravdou, blíží se&nbsp;své skutečné existenci právě ve&nbsp;chvíli, kdy ho&nbsp;tělo i&nbsp;duch opouštějí a&nbsp;mizí v&nbsp;nedohlednu. I&nbsp;kdyby chtěl podstoupit tu&nbsp;krajní zkoušku, jíž je&nbsp;sebevražda&nbsp;– říká si&nbsp;poťouchle –, vjel by&nbsp;nejspíš nožem jen do&nbsp;prázdna… Prázdno se&nbsp;právě tak vtírá mezi jeho slova a&nbsp;věci, které chtějí označit, mezi jeho řeči a&nbsp;jeho činy.</span></p>
          <p class="chunk" data-nb-ref-number="4" data-nb-words="198" data-nb-chars="1186"><span class="idea" data-nb-ref-number="4" id="idea4" data-nb-words="198" data-nb-chars="1186">Jen prázdno, náhle rozzářené sluncem, ho&nbsp;taky vítá hned po&nbsp;příjezdu naproti nádraží, proudí tu&nbsp;dolů po&nbsp;svahu dlouhé ulice jako jediná výzva, již může následovat. Než scéna ožije novým děním, je&nbsp;zřejmě nutné ji&nbsp;důkladně vysmejčit, umýt a&nbsp;vrátit jí&nbsp;původní nahotu. Ještě když se&nbsp;– po&nbsp;první cestě metrem&nbsp;– vynoří na&nbsp;Pigalle, čtvrť, kterou tu&nbsp;najde, je&nbsp;pustá, sotva si&nbsp;je&nbsp;jistý, že&nbsp;je&nbsp;tu&nbsp;on&nbsp;sám. Všude podél bulváru se&nbsp;pod stromy rozlévá ticho, hoří tu&nbsp;jen oranžové bludičky starých vchodů do&nbsp;metra, na&nbsp;konci bledězelených a&nbsp;elegantně zahnutých kovových stvolů; nikde nikdo, nic než suché drhnutí proutěných košťat, která tu&nbsp;a&nbsp;tam smetají s&nbsp;chodníku&nbsp;– metaři sami jsou pouze nehlučné siluety&nbsp;– poslední doličné předměty, napříště zbytečné. Všechno se&nbsp;vytrácí, celá jeho minulost i&nbsp;vzpomínka na&nbsp;právě uplynulou noc, v&nbsp;níž viděl za&nbsp;cizím nádražím&nbsp;– kdesi uprostřed cesty&nbsp;– vyvstávat proti nebi bledá neonová písmena jako prázdné, bezobsažné poselství. Chvíle, stejně jako on, je&nbsp;zbavena paměti i&nbsp;řeči, jeho přátelé jsou stejně daleko jako město, kam přijel dlouho před nimi a&nbsp;na jehož ztichlé scéně teď přežívá jen pár osamělých slov a&nbsp;znaků, lhostejných k&nbsp;jeho přítomnosti i&nbsp;k&nbsp;sobě navzájem.</span></p>
          <p class="chunk" data-nb-ref-number="5" data-nb-words="175" data-nb-chars="1033"><span class="idea" data-nb-ref-number="5" id="idea5" data-nb-words="175" data-nb-chars="1033">Je&nbsp;pravda, že&nbsp;cítí určité vzrušení&nbsp;– a&nbsp;dojetí –, když v&nbsp;ranním tichu dorazí až&nbsp;ke&nbsp;vchodu do&nbsp;domu, jehož adresa&nbsp;– a&nbsp;jméno muže, který tu&nbsp;bydlel&nbsp;– mu&nbsp;na&nbsp;dálku zněla jako magické zaklínadlo, stejně jako všem příslušníkům jeho sekty. Sotva ale zkusí místo zkoumat víc zblízka, záchytné body se&nbsp;začnou rozostřovat, vytrácet a&nbsp;plést. Když ve&nbsp;vitrině vedle vchodu objeví fotografie, na&nbsp;nichž pomalu vybledá interiér jakýchsi blízkých městských lázní&nbsp;– už&nbsp;tehdy mu&nbsp;vstoupily do&nbsp;cesty&nbsp;–, zároveň ho&nbsp;to&nbsp;zaujme a&nbsp;zmate; když hledá vztah mezi svým objevem a&nbsp;legendárním domem, propadne se&nbsp;mu&nbsp;zas myšlení do&nbsp;bezedné jámy, mezi oběma skutečnostmi se&nbsp;na&nbsp;něj tlemí jenom nejapná mezera. Vitrina o&nbsp;nic víc nesouvisí s&nbsp;domem než s&nbsp;obskurním nočním podnikem, z&nbsp;jehož pootevřených dveří táhnou do&nbsp;ulice dusné zbytky noci a&nbsp;těžké parfémy, jimiž nasákly jeho rudé plyše; nezbývá mu, než je&nbsp;zhluboka vdechnout zároveň s&nbsp;ranním chladem, zatímco ho&nbsp;míjí bezejmenný pršiplášť s&nbsp;kapsou, kde se&nbsp;k&nbsp;sobě tiskne bůhvíjaký stočený provázek a&nbsp;klíč od&nbsp;neznámého bytu.</span></p>
          <p class="chunk" data-nb-ref-number="6" data-nb-words="99" data-nb-chars="593"><span class="idea" data-nb-ref-number="6" id="idea6" data-nb-words="99" data-nb-chars="593">I&nbsp;čas se&nbsp;teď stáhl do&nbsp;pozadí, zbyl jen prostor vyprázdněné scény. Pitvorná čtveřice flamendrů, na&nbsp;niž hrdina narazí v&nbsp;ranním bistru, je&nbsp;jen skupinka statistů, vzdor barvitosti svých kostýmů a&nbsp;grimas nemají jinou roli, než být svědky jeho příjezdu a&nbsp;vidět ho&nbsp;vypít svůj první pastis. Výstup, který si&nbsp;přitom přehrávají&nbsp;– sentimentální paroháč, holka s&nbsp;pasákem, uhihňaný černý švihák&nbsp;– se&nbsp;jenom nacvičeně protáčí sám v&nbsp;sobě, aniž by&nbsp;dospěl k&nbsp;pointě, jediná lekce, již z&nbsp;něj výzkumník vytěží&nbsp;– navíc k&nbsp;okamžitému potěšení&nbsp;– je&nbsp;vzpomínka, kterou si&nbsp;opakovaně a&nbsp;bez komentáře bude promítat v&nbsp;hlavě.</span></p>
          <p class="chunk" data-nb-ref-number="7" data-nb-words="294" data-nb-chars="1874"><span class="idea" data-nb-ref-number="7" id="idea7" data-nb-words="294" data-nb-chars="1874">Nedá se&nbsp;přitom říci, že&nbsp;by&nbsp;mu&nbsp;k&nbsp;znovunalezení ztracené výřeč­nosti chyběly prostředky. Má&nbsp;dokonce po&nbsp;ruce celý zvláštní jazyk a&nbsp;způsob řeči, který mu&nbsp;za&nbsp;jeho služby dává k&nbsp;dispozici tajná společnost, jejíž zájmy má&nbsp;hájit. Klíčem k&nbsp;vyjádření je&nbsp;tu&nbsp;podobný smysl pro přemístění věcí a&nbsp;míst jaký projevuje sám, když v&nbsp;duchu přesouvá bar do&nbsp;voňavkářství a&nbsp;biograf do&nbsp;seníku; jediné skutečnosti, jež jazyk sekty umožňuje jmenovat&nbsp;– a&nbsp;jejichž existenci rozeznává&nbsp;– jsou znovu podivuhodné srostliny, ženy zkřížené s&nbsp;ptáky a&nbsp;šicí stroje spářené s&nbsp;deštníky. Město prozkoumávané pomocí tohoto systému nabývá podobně smyslu skrz koincidence a&nbsp;krátká spojení mezi odlehlými signály: mezi ženským jménem spatřeným na&nbsp;vývěsním štítu a&nbsp;následujícím setkáním se&nbsp;stejnojmennou dámou, mezi číslem míjejícího autobusu a&nbsp;číslem domu, kam se&nbsp;vzápětí stěhujeme. Systém předpokládá, že&nbsp;každá věc má&nbsp;skrytý význam, spočívá na&nbsp;víře, že&nbsp;skutečnost sama je&nbsp;ztělesněné myšlení, úzce spjaté s&nbsp;nejdůvěrnějšími představami a&nbsp;úvahami lidí. Hrdinovi, ať&nbsp;se&nbsp;snaží sebevíc, se&nbsp;bohužel nedaří systém aplikovat tak, jak by&nbsp;si&nbsp;přál, i&nbsp;předepsaný jazyk, když ho&nbsp;chce sám použít, se&nbsp;většinou trapně zadrhává; trochu mu&nbsp;to&nbsp;kompenzuje jen slastně provinilý pocit, že&nbsp;je&nbsp;špatný žák a&nbsp;nedostává svým úkolům. I&nbsp;když zkusí rozřešit záhadu nočního podniku, s&nbsp;nímž sousedí obydlí slavného muže&nbsp;– a&nbsp;proroka&nbsp;–, nebo podnikne zbožnou pouť na&nbsp;kraj města a&nbsp;velkého parku, aby tu&nbsp;sledoval stopy jiného proslulého věrozvěsta, jehož jméno zdobí anály sekty, sotva se&nbsp;mu&nbsp;tím podaří trochu zčeřit vzduch. Proroka, dozví se, spojuje s&nbsp;nočním podnikem jen to, že&nbsp;hotelový vrátný v&nbsp;daleké Havaně, před nímž kdosi vyslovil prorokovu adresu, si&nbsp;vybavil svou někdejší návštěvu podniku a&nbsp;výstup pouťového siláka, který tu&nbsp;zhlédl; bezpochyby souhra okolností, ale dostatečně banální a&nbsp;nicotná, aby výzkumníkovi vzala chuť pátrat po&nbsp;dalších.</span></p>
          <p class="chunk" data-nb-ref-number="8" data-nb-words="99" data-nb-chars="632"><span class="idea" data-nb-ref-number="8" id="idea8" data-nb-words="99" data-nb-chars="632">Zvlášť proradné přijetí ho&nbsp;čeká na&nbsp;noční avenue, kde se&nbsp;podle rady svého slavného průvodce chystá zhlédnout přehlídku velkých neonových brýlí, blikajících přeludně nad krámky dlouhé řady optiků; slibně rozzářené brýle ho&nbsp;sice vítají hned na&nbsp;rohu, dál se&nbsp;ale ulice topí ve&nbsp;tmě, po&nbsp;celý zbytek cesty přihlíží jen defilé propastně nepřítomných brýlí a&nbsp;optiků. (Když před návštěvou ulice usedne na&nbsp;kavárenskou terásku&nbsp;– tváří k&nbsp;parku&nbsp;– a&nbsp;vyšle odhodlaně do&nbsp;stmívání slovo „absint!“, aby si&nbsp;objednal, odpoví mu&nbsp;právě tak pouhá ozvěna.) Řeč znamení umlká, sotva zazněla, předpokládané signály jen chvíli breptají, než znovu ustoupí tichu.</span></p>
          <hr>
          <p class="chunk" data-nb-ref-number="9" data-nb-words="221" data-nb-chars="1385"><span class="idea" data-nb-ref-number="9" id="idea9" data-nb-words="221" data-nb-chars="1385">Ticho přitom nebude úplné; Paříž se&nbsp;sice nechce podrobit předepsanému jazyku, zároveň ale jako by&nbsp;mluvila jinou, vlastní řečí, třebaže lakoničtější a&nbsp;skromnější. Dvě makety v&nbsp;podobě velkých flakonů, které se&nbsp;střídavě rozsvěcejí na&nbsp;rohu nedaleko prorokova bydliště&nbsp;– kde je&nbsp;výzkumník objevil hned po&nbsp;příjezdu&nbsp;– jsou nesporně něco zcela jiného než to, co&nbsp;v&nbsp;nich chtěl vidět nejdřív: „spojité nádoby“ z&nbsp;titulu slavné prorokovy knihy. Ani dvě žárovky ve&nbsp;vitrince veřejné váhy, které se&nbsp;podobně vidí rozžíhat&nbsp;– právě tak střídavě&nbsp;– na&nbsp;kraji jinak temné ulice Faubourg St-Martin, jej neuvedou na&nbsp;stopu žádné sítě znamení a&nbsp;koincidencí; váha, pouhá replika reklamy z&nbsp;Pigalle, jednoduše přidává své bludičky k&nbsp;jejím flakonům, zdvojuje jejich blikání svým vlastním a&nbsp;rozjíždí ho&nbsp;v&nbsp;temné ulici sama za&nbsp;sebe, týmž kyvadlovým pohybem, v&nbsp;jehož umíněném opakování spočívá celá její sláva. Do&nbsp;nedohledna nic než ten zároveň živý a&nbsp;ustrnulý elán, otázka následovaná místo odpovědi jen vlastní ozvěnou. Od&nbsp;flakonu k&nbsp;flakonu a&nbsp;od záblesku žárovky k&nbsp;žárovce-záblesku, z&nbsp;Pigalle na&nbsp;Faubourg St-Martin a&nbsp;zpátky; jednou z&nbsp;té a&nbsp;jednou z&nbsp;druhé strany téhož mlčení, téže nehlasné rozlohy noční tmy. Marně chce vidět znamení navíc v&nbsp;tom, že&nbsp;na&nbsp;váhu naráží při hledání kavárny, již kdysi rovněž navštěvoval autor Spojitých nádob; blikající předmět je&nbsp;v&nbsp;pusté a&nbsp;neosvětlené ulici jen zarputilý památník sebe sama.</span></p>
        </section>
        <section>
          <p class="chunk" data-nb-ref-number="10" data-nb-words="1" data-nb-chars="0"><span class="idea" data-nb-ref-number="10" id="idea10" data-nb-words="1" data-nb-chars="0"><img src="../Images/006.jpg" alt=""></span></p>
          <p class="chunk" data-nb-ref-number="11" data-nb-words="11" data-nb-chars="73"><span class="idea" data-nb-ref-number="11" id="idea11" data-nb-words="11" data-nb-chars="73">Dvě makety v&nbsp;podobě velkých flakonů, na&nbsp;rohu nedaleko prorokova bydliště…</span></p>
          <p class="chunk" data-nb-ref-number="12" data-nb-words="180" data-nb-chars="1162"><span class="idea" data-nb-ref-number="12" id="idea12" data-nb-words="180" data-nb-chars="1162">Tvrdošíjnost, s&nbsp;níž rozráží tmu svými záblesky, přitom není méně výmluvná; už&nbsp;zvláštní grácie, s&nbsp;níž se&nbsp;světlo vždycky rozlije uvnitř jedné či&nbsp;druhé žárovky, jako v&nbsp;zářivém vejci, mění jejich mechanický tep v&nbsp;celé jedinečné sdělení. Věci zároveň unikají symbolům, na&nbsp;které je&nbsp;náš hrdina chce převádět, a&nbsp;vedou samy stejně odstíněný jako solidní proslov. Umíněně přitom ukazují zcela jiný šarm než rozbujelé vize, v&nbsp;nichž si&nbsp;libují příslušníci sekty&nbsp;– někteří je&nbsp;také malují&nbsp;– a&nbsp;jejichž příkladem se&nbsp;věci zdvořile, ale pevně odmítají řídit, jako by&nbsp;v&nbsp;něm tušili jen klamnou návnadu neexistujícího ráje. V&nbsp;zádech, která na&nbsp;reklamních plakátech v&nbsp;metru staví na&nbsp;odiv neznámá kráska, se&nbsp;neotvírá žádné okno nebo střílna, jaké vyřezává do&nbsp;těl známý malíř-kanibal; krásčina záda jsou nahá, ale celistvá, možné zranění sugeruje jen papír tělové barvy, jímž jsou zčásti přelepena co&nbsp;diskrétní, s&nbsp;tělem splývající záplatou. Když výzkumník navštíví náměstí Vendôme, vsákne všechno jeho myšlení obyčejná díra, již objeví ve&nbsp;sloupu uprostřed; zároveň v&nbsp;ní zmizí i&nbsp;poslední stopy přízraků, jejichž rej kolem toho bájného, měděnkou zezelenalého stožáru se&nbsp;chystal přistihnout.</span></p>
          <p class="chunk" data-nb-ref-number="13" data-nb-words="352" data-nb-chars="2150"><span class="idea" data-nb-ref-number="13" id="idea13" data-nb-words="352" data-nb-chars="2150">Málem se&nbsp;zdá, že&nbsp;město před ním uhýbá záměrně, a&nbsp;zklamává jeho očekávání s&nbsp;jakousi poťouchlou radostí. Když vyšplhá na&nbsp;plošinu slavné Věže, naskytne se&nbsp;mu&nbsp;za&nbsp;odměnu jen pohled na&nbsp;pár zašlých bedýnek, které se&nbsp;na&nbsp;jejím úpatí boří do&nbsp;bahna pod břehem Seiny; sotva si&nbsp;při vstupu do&nbsp;Invalidovny položil otázku, zda tu&nbsp;lze spatřit jejího věhlasného nájemníka, už&nbsp;mu&nbsp;jde vstříc strohá odpověď: jen <em>zezadu</em>! Pohled, jímž bloudí po&nbsp;nádvoří, se&nbsp;sice v&nbsp;tutéž chvíli sráží s&nbsp;císařovou sochou, ta&nbsp;mu&nbsp;však přezíravě ukazuje záda. Berliozův pomník na&nbsp;náměstíčku Adolpha Maxe, nedaleko domu, kde je&nbsp;ubytován, se&nbsp;od&nbsp;něj dokonce odvrací, ať&nbsp;sem přichází odkudkoli, jako by&nbsp;se&nbsp;otáčel zády do&nbsp;všech světových stran najednou. (Výzkumník sám si&nbsp;na&nbsp;náměstíčku připadá sotva viditelný&nbsp;– a&nbsp;reálný&nbsp;–, když náhle bloudí v&nbsp;jeho tichém parčíku, mezi zavřeným kioskem, vágní hromadou písku a&nbsp;odpadkovým košem změněným ve&nbsp;stojan s&nbsp;antikvárními časopisy, jako v&nbsp;muzeu blíže neidentifikovaných předmětů. Drobný, čistě symbolický plůtek dělící parčík od&nbsp;okolí ostatně nasvědčuje tomu, že&nbsp;tu&nbsp;ty&nbsp;předměty jsou vystaveny jen jako matné <em>vzorky</em>…) Věci za&nbsp;sebe rovněž nastavují pouhé klamné vidiny. Z&nbsp;ústí ulice, která před ním vybíhá z&nbsp;náměstí Republiky, mu&nbsp;jde vstříc jen iluze namalovaného nebe, lákavý secesní plakát na&nbsp;jednom z&nbsp;letohrádků ve&nbsp;Versailles se&nbsp;dřív, než k&nbsp;němu hrdina dorazí, stáhne beze stopy do&nbsp;trhlin na&nbsp;fasádě; znamení, které spatří na&nbsp;pozdně odpoledním nebi, je&nbsp;ve&nbsp;skutečnosti jen letmý odlesk na&nbsp;okně jeho taxíku (je pravda, že&nbsp;je&nbsp;o&nbsp;to dojemnější). Fiktivní je&nbsp;i&nbsp;smělost milenců, kteří jako příkladně pařížský, osvobozený pár předvádějí veřejně v&nbsp;metru své nejdůvěrnější hry; když se&nbsp;na&nbsp;ně&nbsp;hrdina lépe podívá, má&nbsp;dívka v&nbsp;ústech jen ruku, a&nbsp;ke všemu svou vlastní. Gesto, které přistihne na&nbsp;obrazu ukrytém v&nbsp;přítmí Notre-Damu&nbsp;– Ježíš se&nbsp;něžně dotýká prstem břicha hříšnice&nbsp;– ustoupí vzápětí jen své trapné imitaci v&nbsp;provedení staré ropuchy, která na&nbsp;plošině vagonu vráží zas a&nbsp;zas deštník do&nbsp;břicha jiné, mladší ropuchy v&nbsp;ohavně žluté pláštěnce. Ještě když hrdina pohlédne k&nbsp;zemi při odletu zpátky, překryjí mu&nbsp;šachovnice polí trapné plechové záplaty na&nbsp;křídle letadla…</span></p>
          <p class="chunk" data-nb-ref-number="14" data-nb-words="148" data-nb-chars="893"><span class="idea" data-nb-ref-number="14" id="idea14" data-nb-words="148" data-nb-chars="893">Jinde&nbsp;– ne&nbsp;bez znaleckého úsměvu&nbsp;– uvidí věci jen předstírat pomyslný význam, teatrálně se&nbsp;předvádět a&nbsp;naparovat. Potěší ho&nbsp;už&nbsp;to, jak vážně se&nbsp;nijak výjimečná budova honosí návěštím se&nbsp;jménem Hôtel Idéal; i&nbsp;versailleský zámek se&nbsp;ukáže být jen dojemnou kulisou, skutečné slunce rozlité po&nbsp;okolním parku to&nbsp;ještě podtrhne. Hlídač, který uvnitř chodí chodbou vyloženou zaprášenými zrcadly, tu&nbsp;rázuje jako na&nbsp;obrázku z&nbsp;jakéhokoli baedekeru a&nbsp;jako nikdy předtím ani potom&nbsp;– tak ho&nbsp;tuhý krok mění v&nbsp;herce debutanta a&nbsp;banální úterý v&nbsp;den slavné premiéry. Také početná pařížská divadla budí v&nbsp;hrdinovi vzrůstající údiv, čím víc kolem nich chodí, tím zmatenější a&nbsp;pošetilejší představu má&nbsp;o&nbsp;tom&nbsp;– říká si&nbsp;se&nbsp;zálibným mlasknutím&nbsp;– co&nbsp;se&nbsp;v&nbsp;nich odehrává a&nbsp;proč; už&nbsp;program vyvěšený u&nbsp;vchodu je&nbsp;tak nepravděpodobná návnada, že&nbsp;se&nbsp;z&nbsp;toho nutkavě rozchechtá, náhle jak přistižený v&nbsp;hebkém zářijovém světle.</span></p>
          <p class="chunk" data-nb-ref-number="15" data-nb-words="222" data-nb-chars="1323"><span class="idea" data-nb-ref-number="15" id="idea15" data-nb-words="222" data-nb-chars="1323">Stejně ho&nbsp;mate, jak proradně se&nbsp;věci kolem něj v&nbsp;tom pozdním jasu přesouvají. V&nbsp;příšeří Muzea dekorativních umění, nic než ten tichý záblesk: krátké zasálání plátna s&nbsp;hořícím korábem, zahlédnutého za&nbsp;dveřmi <em>vedlejšího</em> sálu. Když upře pohled na&nbsp;záři, která rozsvěcí večerní nebe za&nbsp;Barbès, sklouzne světlo zrádně po&nbsp;obzoru z&nbsp;jednoho konce na&nbsp;druhý; teprv pak se&nbsp;rozezní i&nbsp;siréna neviditelných hasičů. Snad má&nbsp;z&nbsp;těch posunů pochopit, že&nbsp;Paříž sama se&nbsp;ráda přemisťuje; že&nbsp;optici, které nenašel na&nbsp;noční avenue, ho&nbsp;mohou jednoduše čekat jinde, v&nbsp;jiné ulici a&nbsp;v&nbsp;podobě banálních taxikářů nebo blikající váhy. Přijel se&nbsp;do&nbsp;města dovědět, že&nbsp;věci se&nbsp;lépe dají dobýt z&nbsp;boku než čelním útokem? Nikdy se&nbsp;aspoň městu necítí být blíž, než když k&nbsp;němu vyšle nestřežený pohled a&nbsp;přistihne ho&nbsp;samo nepřipravené, ve&nbsp;chvíli, kdy se&nbsp;nehlídá a&nbsp;dá se&nbsp;spatřit bez masky. Zčistajasna jen bledá a&nbsp;vyplašená tvář chlápka v&nbsp;postranní chodbě metra, před plakátem, kam se&nbsp;chystá přikreslit sprosté znamení; pasažéři ztuhlí na&nbsp;plošině vagonu, bez dechu a&nbsp;s&nbsp;očima v&nbsp;sloup, vteřinu před zavřením dveří. Paříž, s&nbsp;kterou se&nbsp;opravdu setkává, je&nbsp;zároveň nečekaně těsná a&nbsp;rozlehlá, těch pár důvěrných pohledů, které mu&nbsp;dopřává, mu&nbsp;ji&nbsp;právě tak stačí přiblížit celou naráz, jako ho&nbsp;nedohledně rozptylují, odvracejí ho&nbsp;od&nbsp;jeho úkolů a&nbsp;plánů i&nbsp;od vlastní osoby.</span></p>
          <p class="chunk" data-nb-ref-number="16" data-nb-words="137" data-nb-chars="883"><span class="idea" data-nb-ref-number="16" id="idea16" data-nb-words="137" data-nb-chars="883">Občas z&nbsp;města zachytí jenom drobný záchvěv, zvlnění břečťanového závoje na&nbsp;průčelí vilky nebo zákmit plakátu napůl odlepeného z&nbsp;ohrady, na&nbsp;němž letmo ožívá tělo sličné nahotinky. Dělník nese městem jako poselství jen prchavý odlesk na&nbsp;plechovém plátu, prázdný kruhový rám trčící z&nbsp;průčelí nad krámem, místo vývěsního štítu, není víc než obruč pro salta zčeřeného vzduchu. V&nbsp;ten večer, kdy výzkumník prvně navštíví slavnou tržnici, její budovy, opuštěné a&nbsp;vyhaslé, ho&nbsp;obklíčí jen hlubokým, nehybně dýchajícím tichem; když se&nbsp;k&nbsp;jedné přiblíží, pohne se&nbsp;v&nbsp;její hloubi na&nbsp;háku jediná opuštěná kýta, nadzvednutá krátce průvanem jako nejlehčí z&nbsp;maket. Nenápadné a&nbsp;prchavé signály se&nbsp;mu&nbsp;zároveň jeví jako pravé šance, když překvapí přes sklo krámku prodavačku, jak jedním pohybem upravuje zákazníkův límec, gesto jím projede tak pronikavě a&nbsp;přesně, jako by&nbsp;v&nbsp;sobě soustředilo všechen smysl.</span></p>
          <p class="chunk" data-nb-ref-number="17" data-nb-words="152" data-nb-chars="928"><span class="idea" data-nb-ref-number="17" id="idea17" data-nb-words="152" data-nb-chars="928">Každá z&nbsp;těch němých zpráv jistě jen ještě víc rozostří jeho myšlení, nadlehčení, které v&nbsp;nich nachází, také dovršuje jeho zmatek. Začne tak nakonec své dobývání města chápat jako sled pouhých proher a&nbsp;ztrát, a&nbsp;vidět jeho smysl v&nbsp;čirém plýtvání; když se&nbsp;v&nbsp;pozdních hodinách vrací ke&nbsp;svým hostitelům, hází marnotratně drobné toulavým kočkám, přeje si&nbsp;dokonce nakoupit drahé voňavky jen proto, aby je&nbsp;v&nbsp;noci rozléval po&nbsp;pustých křižovatkách. Od&nbsp;prodejné dámy by&nbsp;za&nbsp;své peníze nechtěl víc, než aby se&nbsp;s&nbsp;ním trochu líbala v&nbsp;parku&nbsp;– a&nbsp;dala se&nbsp;pak ctnostně doprovodit domů. Jeho cestovní deník stačí ilustrovat snímek výlohy, kterou v&nbsp;den, kdy ho&nbsp;přišel pořídit, našel zavřenou; neměl by&nbsp;jistě zapomenout ani na&nbsp;fotografii plakátu, na&nbsp;němž žena ukazuje hladká, žádnou střílnou nenarušená záda. Neodveze si&nbsp;taky jediný suvenýr, až&nbsp;na&nbsp;kalíšek, který <em>nechá</em> ve&nbsp;výloze starožitnictví i&nbsp;s&nbsp;nerozbitným mramorovým vejcem, s&nbsp;nímž navždy srostl.</span></p>
        </section>
        <section>
          <p class="chunk" data-nb-ref-number="18" data-nb-words="1" data-nb-chars="0"><span class="idea" data-nb-ref-number="18" id="idea18" data-nb-words="1" data-nb-chars="0"><img src="../Images/007.jpg" alt=""></span></p>
          <p class="chunk" data-nb-ref-number="19" data-nb-words="22" data-nb-chars="136"><span class="idea" data-nb-ref-number="19" id="idea19" data-nb-words="22" data-nb-chars="136">Dělník nese městem jen prchavý odlesk na&nbsp;plechovém plátu, prázdný kruhový rám nad krámem není víc než obruč pro salta zčeřeného vzduchu.</span></p>
        </section>
        <section>
          <p class="chunk" data-nb-ref-number="20" data-nb-words="1" data-nb-chars="0"><span class="idea" data-nb-ref-number="20" id="idea20" data-nb-words="1" data-nb-chars="0"><img src="../Images/008.jpg" alt=""></span></p>
          <p class="chunk" data-nb-ref-number="21" data-nb-words="11" data-nb-chars="69"><span class="idea" data-nb-ref-number="21" id="idea21" data-nb-words="11" data-nb-chars="69">Výloha, kterou v&nbsp;den, kdy přišel pořídit její snímek, našel zavřenou…</span></p>
          <hr>
          <p class="chunk" data-nb-ref-number="22" data-nb-words="191" data-nb-chars="1222"><span class="idea" data-nb-ref-number="22" id="idea22" data-nb-words="191" data-nb-chars="1222">Jeho úlovek moc nevydá: kromě několika záchvěvů jen pár zřetelných, ale nehybných záchytných bodů, které se&nbsp;nedohledně propadají samy do&nbsp;sebe. Ať&nbsp;se&nbsp;mu&nbsp;zdají sebevýmluvnější, tvoří ty&nbsp;bóje v&nbsp;proudu jeho pařížských dní pouze nerozpustné žmolky, jejich konkrétnost zas a&nbsp;zas proráží a&nbsp;rozptyluje každou slovní a&nbsp;pojmovou tkáň, do&nbsp;níž se&nbsp;je&nbsp;snaží vpojit. Akvárium plné vycpaných kun a&nbsp;lišek, které si&nbsp;bůhvíproč dal do&nbsp;výlohy optik na&nbsp;bulváru St-Germain, jej jistě znovu přitahuje svým záhadným <em>přemístěním</em>; předmět však uprostřed křehkých čoček a&nbsp;brýlí trčí tak neomaleně a&nbsp;zpupně, že&nbsp;je&nbsp;jen tíživě přítomný a&nbsp;nedá se&nbsp;vtáhnout do&nbsp;žádného snění, žádné potulky nebo dobrodružné výpravy. Dokonce i&nbsp;v&nbsp;prorokově bytě, když tam hrdina konečně pronikne, se&nbsp;jeho pohled vprostřed nespočetných magických objektů a&nbsp;přízračných obrazů zas a&nbsp;zas nutkavě vrací k&nbsp;nanejvýš reálným věcem: ke&nbsp;kufru, klobouku a&nbsp;plášti do&nbsp;deště, které prorok před svou poslední cestou odložil v&nbsp;předsíni a&nbsp;ponechal je&nbsp;navždycky jejich skromné každodennosti. V&nbsp;průchodu sousedního domu se&nbsp;právě tak myšlenka „spojitých nádob“ navždy rozbíjí o&nbsp;strohou skutečnost dvou symetrických vitrin; v&nbsp;jedné visí holá žárovka, ve&nbsp;druhé jen trs spálených drátů bez žárovky.</span></p>
          <p class="chunk" data-nb-ref-number="23" data-nb-words="176" data-nb-chars="1086"><span class="idea" data-nb-ref-number="23" id="idea23" data-nb-words="176" data-nb-chars="1086">I&nbsp;když na&nbsp;věci doráží a&nbsp;zaklíná je, aby vydaly své tajemství, dosáhne nanejvýš toho, že&nbsp;před ním trochu ustoupí a&nbsp;dají mu&nbsp;nahlédnout do&nbsp;zamlklé noci, jejíž práh střeží. Jeho nejvlastnější pařížské objevy tak nejspíš jsou jen němé plamínky několika živých, ale nespojitých vjemů: svěžest prvního doušku <em>rosé</em> nebo palčivá bledost míjející holky, jak do&nbsp;něj krátce pronikly na&nbsp;pozadí rozlité tmy. Je&nbsp;přitom možné, že&nbsp;němá rozloha, která mezi těmi signály zívá, stejně jako jeho vlastní neschopnost jim odpovědět, v&nbsp;sobě tají také nový jazyk a&nbsp;novou řeč; neztratil schopnost vyjadřovat se&nbsp;navyklým způsobem jen proto, aby si&nbsp;vytvořil jiný, lépe sladěný s&nbsp;řečí věcí samých? Ticho, které ho&nbsp;v&nbsp;Paříži zalehlo, by&nbsp;potom znamenalo jen oněmění smluvených znaků, nutné k&nbsp;hledání dalších možností. Když v&nbsp;chůzi míjí hrdou budovu Domu literatury, která je&nbsp;náhle sama jenom němá masa obalená temnými plachtami&nbsp;– jako mluvka se&nbsp;zalepenou pusou&nbsp;–, vidí v&nbsp;tom tak nečekané povzbuzení a&nbsp;příznivé znamení. Čím hlouběji umlká oficiální řeč, tím rázněji se&nbsp;z&nbsp;jejích trosek zvedá šum nové, pravdivější mluvy.</span></p>
          <p class="chunk" data-nb-ref-number="24" data-nb-words="121" data-nb-chars="793"><span class="idea" data-nb-ref-number="24" id="idea24" data-nb-words="121" data-nb-chars="793">Podobně ho&nbsp;uklidní, když objeví bývalé sídlo malíře z&nbsp;konce století, kde vzdor proměně vily v&nbsp;muzeum všechno zůstává živé; ve&nbsp;vysokých místnostech s&nbsp;rozvrzanou prkennou podlahou, která při každém kroku neklidně sténá, visí mezi množstvím rozmalovaných obrazů jediný dokončený, malířův dům nepřestal být dílnou otevřenou dalšímu vývoji věcí a&nbsp;prací. Neuzavřenost jako by&nbsp;byla vepsána přímo ve&nbsp;stylu (a&nbsp;v&nbsp;duchu) vystavených děl, každé z&nbsp;nich je&nbsp;zároveň vypracované a&nbsp;nehotové, opuštěné ve&nbsp;stavu, jehož nedovršenost sama prochází subtilními variacemi; tělo jedné Salome je&nbsp;mlhavý objem bez kontur, jiné precizní, ale plošná kresba. I&nbsp;malířova řeč je&nbsp;sledem střídavých zemdlení a&nbsp;procitnutí, tvary, které po&nbsp;sobě nechal na&nbsp;plátnech, jsou samy jen signální světla, mezi nimiž dýchá ticho a&nbsp;prázdno.</span></p>
          <p class="chunk" data-nb-ref-number="25" data-nb-words="129" data-nb-chars="829"><span class="idea" data-nb-ref-number="25" id="idea25" data-nb-words="129" data-nb-chars="829">Jako by&nbsp;mu&nbsp;to&nbsp;mělo pomoci v&nbsp;pochopení malířova poselství, pro­žije hrdina den před odjezdem dost nepravděpodobné setkání, nebo spíš znovushledání: když míjí sluncem ozářený vchod do&nbsp;hotelu, před nímž se&nbsp;podivné postavy lámou a&nbsp;ohýbají smíchy, pozná zčistajasna čtveřici flamendrů, kterou čtrnáct dní předtím potkal v&nbsp;bistru, jen pár kroků odtud. Zatímco cítí opravdovou závrať z&nbsp;nemožnosti představit si&nbsp;pouť, která po&nbsp;dvou týdnech dovedla postavy od&nbsp;nároží k&nbsp;nároží, chápe náhle, že&nbsp;celý jeho pařížský pobyt byl jen mezerou mezi jejich prvním a&nbsp;druhým zjevením, úlevnou pauzou, v&nbsp;níž mohl znovu nabrat dech. Mezi dvěma výstupy přeludných opilců, dvěma náčrty Salome nebo dvěma blikajícími světly, nic víc než prázdno, které je&nbsp;i&nbsp;otevřenými dveřmi: výzvou k&nbsp;odhození zátěže, k&nbsp;obnovení pozornosti a&nbsp;schopnosti dát se&nbsp;k&nbsp;dispozici.</span></p>
          <p class="chunk" data-nb-ref-number="26" data-nb-words="115" data-nb-chars="640"><span class="idea" data-nb-ref-number="26" id="idea26" data-nb-words="115" data-nb-chars="640">To, co&nbsp;ho&nbsp;vede dopředu, je&nbsp;konečně právě nepřítomnost věcí; jde jenom za&nbsp;tím, co&nbsp;dosud chybí tam před ním, za&nbsp;věcmi, které teprv pozná, a&nbsp;za tím <em>druhým</em>, v&nbsp;nějž se&nbsp;až&nbsp;časem změní sám. V&nbsp;tuto chvíli si&nbsp;ničím není jistý, začlo jen trochu poprchávat; pojednou&nbsp;– už&nbsp;na&nbsp;cestě k&nbsp;letišti&nbsp;– se&nbsp;ale cítí bohatý vším prázdným prostorem, který se&nbsp;před ním otvírá mezi velkými písmeny reklam, na&nbsp;panelech přibíhajících netečně pozdravit netečné ubíhání dálnice. Náčrt pařížského pobytu, který za&nbsp;sebou nechává, ho&nbsp;svými zámlkami a&nbsp;svou nedovršeností vybízí už&nbsp;teď, aby se&nbsp;do&nbsp;města vrátil, a&nbsp;dává mu&nbsp;dost důvodů a&nbsp;sil k&nbsp;odjezdu z&nbsp;míst, kde to&nbsp;příliš zná.</span></p>
          <p class="chunk" data-nb-ref-number="27" data-nb-words="158" data-nb-chars="878"><span class="idea" data-nb-ref-number="27" id="idea27" data-nb-words="158" data-nb-chars="878">Ztratil-li v&nbsp;cizím městě řeč, bylo to&nbsp;ostatně i&nbsp;proto, že&nbsp;mu&nbsp;tu&nbsp;náhle chyběla ta&nbsp;syntaxe, která jeho slova spojuje a&nbsp;rozhýbává v&nbsp;kontaktu s&nbsp;přáteli, s&nbsp;těmi, kterým je&nbsp;adresuje a&nbsp;které musel nechat v&nbsp;rodném městě, aniž měl možnost&nbsp;– z&nbsp;nedostatku času&nbsp;– najít jim podobné mezi pařížany. K&nbsp;tomu, aby mu&nbsp;Paříž ztracenou řeč vrátila&nbsp;– myslí si&nbsp;–, by&nbsp;stačilo, aby tu&nbsp;prožil nová setkání, znamení města by&nbsp;přestala být nečitelná, kdyby je&nbsp;dešifroval s&nbsp;někým blízkým. Natož s&nbsp;tou, která prozatím jen chybí na&nbsp;jeho obzoru, ale jejíž kroky se&nbsp;už&nbsp;teď slyší přibližovat, čím dál zřetelněji, za&nbsp;stěnou ticha. „Celou svou první osobou jednotného čísla“, píše si&nbsp;na&nbsp;závěr do&nbsp;deníku, „se obracím k&nbsp;lásce, která přijde. A&nbsp;k&nbsp;budoucím fackám. A&nbsp;k&nbsp;lásce.“ O&nbsp;něco dál lze už&nbsp;teď číst seznam věcí, které si&nbsp;před příští cestou musí přidat do&nbsp;kufru: aspirin, toaletní papír, druhé kalhoty, jehlu a&nbsp;nit.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>