<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="8/ O&nbsp;skrytém životě maket">
    <meta name="apple-mobile-web-app-capable" content="yes">
    <title>8/ O&nbsp;skrytém životě maket</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Petr Král: Zpráva o místech">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpráva o místech">
    <meta property="og:title" content="Zpráva o místech">
    <meta property="og:type" content="book">
    <meta property="og:book:author" content="Petr Král">
    <meta property="twitter:title" content="Petr Král: Zpráva o místech">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zprava_o_mistech_017.html">
    <link rel="next" href="./zprava_o_mistech_019.html">
    <meta name="nb-order" content="14">
    <link rel="self" href="zprava_o_mistech_018.html">
    <meta name="nb-identifier" content="kral-zprava-o-mistech-9eb4733">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3286" data-nb-chars="20812">
    <nav role="doc-toc">
      <ul class="plain section">
        <li><a href="zprava_o_mistech_006.html">Věnování</a></li>
        <li><a href="zprava_o_mistech_007.html">Citát</a></li>
        <li><a href="zprava_o_mistech_008.html">Jako každé šetření...</a></li>
        <li><a href="zprava_o_mistech_009.html">I</a>
          <ul class="plain">
            <li><a href="zprava_o_mistech_010.html">1/ Cesta ven</a></li>
            <li><a href="zprava_o_mistech_011.html">2/ Residence</a></li>
            <li><a href="zprava_o_mistech_012.html">3/ Území</a></li>
            <li><a href="zprava_o_mistech_013.html">4/ Panství</a></li>
          </ul>
        </li>
        <li><a href="zprava_o_mistech_014.html">II</a>
          <ul class="plain">
            <li><a href="zprava_o_mistech_015.html">5/ Tajná Plzeň…</a></li>
            <li><a href="zprava_o_mistech_016.html">6/ …čili cesta kolem ničeho</a></li>
            <li><a href="zprava_o_mistech_017.html">7/ Do Ameriky</a></li>
            <li><a href="zprava_o_mistech_018.html">8/ O&nbsp;skrytém životě maket</a></li>
          </ul>
        </li>
        <li><a href="zprava_o_mistech_019.html">III</a>
          <ul class="plain">
            <li><a href="zprava_o_mistech_021.html">9/ Místa bez kontur</a></li>
            <li><a href="zprava_o_mistech_022.html">10/ Paříž</a></li>
            <li><a href="zprava_o_mistech_023.html">11/ Vyjet</a></li>
            <li><a href="zprava_o_mistech_024.html">12/ Fasáda</a></li>
            <li><a href="zprava_o_mistech_025.html">P.&nbsp;S.</a></li>
          </ul>
        </li>
        <li><a href="zprava_o_mistech_026.html">DOKUMENTY</a></li>
        <li><a href="zprava_o_mistech_027.html">V&nbsp;panství bodláků I</a></li>
        <li><a href="zprava_o_mistech_028.html">V&nbsp;panství bodláků II</a></li>
        <li><a href="zprava_o_mistech_029.html">Návštěva v&nbsp;rue Montmartre</a></li>
        <li><a href="zprava_o_mistech_030.html">Sen z&nbsp;30.&nbsp;dubna</a></li>
        <li><a href="zprava_o_mistech_031.html">Rue Montmartre po roce</a></li>
        <li><a href="zprava_o_mistech_032.html">Ediční poznámka </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="25"><span class="idea" data-nb-ref-number="1" id="idea1" data-nb-words="5" data-nb-chars="25">8/ O&nbsp;skrytém životě maket</span></h1>
        <section>
          <p class="chunk" data-nb-ref-number="2" data-nb-words="242" data-nb-chars="1501"><span class="idea" data-nb-ref-number="2" id="idea2" data-nb-words="242" data-nb-chars="1501">Jeho Amerika je&nbsp;nicméně především záležitost maket; maket a&nbsp;poválečných let, jistě. Jednoho dne sem tak znovu zapadne uprostřed Barcelony, nedaleko plácku za&nbsp;tržnicí, kde nad výklady krámů visí do&nbsp;stmívání trsy bledých tresek a&nbsp;černých, jako upražených drozdů. Všechna horečka se&nbsp;přitom stáhla do&nbsp;drobného a&nbsp;suchého praskání, blesk se&nbsp;znovu jen tiše chvěje někde ve&nbsp;tmě skladu, uložen ke&nbsp;svitkům vyrudlých látek a&nbsp;zaprášených map. I&nbsp;oni tam na&nbsp;začátku ulice, která z&nbsp;plácku vybíhá, už&nbsp;jako každý večer čekají na&nbsp;to, že&nbsp;budou uklizeni do&nbsp;úzkého a&nbsp;špatně osvětleného krámku&nbsp;– možná ani ne&nbsp;tak špatně, jenom ještě na&nbsp;acetylen. Reklamní manekýni&nbsp;– celé mužstvo&nbsp;– v&nbsp;obyčejných pracovních zástěrách, montérkách, cajkových kalhotách, bledí a&nbsp;lesklí jako by&nbsp;na&nbsp;nich utuhnul vychladlý pot, pokrytý jemnou vrstvou sazí. Nic než to, ale najednou to&nbsp;stačí; nemusí pokračovat v&nbsp;cestě, už&nbsp;teď, tváří v&nbsp;tvář manekýnům, má&nbsp;před sebou to&nbsp;nejdůležitější: pozvolné a&nbsp;nezvratné vsakování všeho marného přepychu, všech pokladů prestižních voskových muzejí, šedí a&nbsp;tvrdošíjnou setrvačností pracovních dní, jejich drobných dřin a&nbsp;dluhů u&nbsp;hokynáře, neslavných zločinů, jak nedohledně táhnou jeden za&nbsp;druhým tichem provincií i&nbsp;dál a&nbsp;dál, to&nbsp;se&nbsp;ví, prodlužovaným provizoriem. Jen stěží se&nbsp;mu&nbsp;podaří manekýny opustit a&nbsp;pokračovat v&nbsp;pouti, tak silné je&nbsp;pokušení zůstat tu&nbsp;s&nbsp;nimi a&nbsp;rozechvěle se&nbsp;tisknout k&nbsp;jejich bledým, bratrským a&nbsp;prokřehlým tělům, kdyby se&nbsp;měl stát panákem sám, na&nbsp;jednu noc… Kdo ví, snad na&nbsp;celý jeden život.</span></p>
          <p class="chunk" data-nb-ref-number="3" data-nb-words="263" data-nb-chars="1567"><span class="idea" data-nb-ref-number="3" id="idea3" data-nb-words="263" data-nb-chars="1567">Je&nbsp;pravda, že&nbsp;i&nbsp;přímo v&nbsp;Americe zjistí s&nbsp;údivem hned po&nbsp;příjezdu, že&nbsp;je&nbsp;na&nbsp;známé půdě. Stačí, když po&nbsp;překročení hranic&nbsp;– kde ho&nbsp;znovu chtěli zadržet, ale nedal se&nbsp;– vstoupí do&nbsp;prvního baru a&nbsp;zajde na&nbsp;toaletu v&nbsp;jeho podzemí. Jahodově růžové zdi, jen stroze a&nbsp;ne­osobně vábivé, řada dveří, které přiráží a&nbsp;otvírá průvan a&nbsp;za nimiž trčí vysoké, impozantní mísy z&nbsp;chromovaného plechu; nikde nikdo, jen on&nbsp;a&nbsp;ta maketa kolem, nikdy nespatřená a&nbsp;přitom hned důvěrně známá. Opravdu Amerika, bez nejmenších pochyb, ta, k&nbsp;níž přísluší zdejší domorodci, i&nbsp;ta jeho, a&nbsp;tentokrát ze&nbsp;solidního materiálu; celá její dutost pevně rezonuje v&nbsp;odtažité růžové stěn a&nbsp;v&nbsp;tuhé, lesklé mase sedadel. Karnevalové defilé se&nbsp;odvíjí právě teď a&nbsp;tady, všude v&nbsp;okolí, stačí, když vyjde zpátky do&nbsp;<em>saloonu</em>, aby se&nbsp;ho&nbsp;sám zúčastnil; všechno je&nbsp;<em>jako živé</em>, masky a&nbsp;paruky patří k&nbsp;realitě tak jako cirkusoví klauni z&nbsp;jeho dětství, kdy mu&nbsp;svými převleky a&nbsp;špílci naháněli skutečnou hrůzu. Starci a&nbsp;cowboyové u&nbsp;baru, se&nbsp;všemi předpisovými klobouky, vráskami a&nbsp;svaly, nejsou méně praví než text cedulky, která visí za&nbsp;pultem: barman poskytne úvěr každému, komu je&nbsp;85&nbsp;let a&nbsp;přijde v&nbsp;doprovodu obou rodičů. Místní zvyk jako jiný, jistě trochu zvláštní, ale hodný respektu. Rozhodně o&nbsp;nic směšnější než ta&nbsp;směs alkoholu a&nbsp;rozpuštěných bonbonů, opravdový koncentrát všech chutí a&nbsp;vůní hokynářství pro pionýry Far Westu (včetně suché chuti pilin na&nbsp;podlaze) a&nbsp;v&nbsp;němž jaksi fádnost Coca-Coly prosákla i&nbsp;strohostí chlapského drinku&nbsp;– zkrátka ta&nbsp;těžko pojmenovatelná věc, již místní výčepní servírují jako whisky.</span></p>
          <p class="chunk" data-nb-ref-number="4" data-nb-words="101" data-nb-chars="656"><span class="idea" data-nb-ref-number="4" id="idea4" data-nb-words="101" data-nb-chars="656">(Pořád maketa a&nbsp;lízátko, jak jinak. Když v&nbsp;dalším snu spatří mechanického ptáka s&nbsp;barevnými křídly, jak těžce přelétá strohé bariéry z&nbsp;cihel&nbsp;– které sen označí jako trosky západu slunce&nbsp;–, vidí v&nbsp;tom znovu emblematický obraz své Ameriky, třebaže za&nbsp;ním čte i&nbsp;vzpomínku z&nbsp;cesty do&nbsp;Říma. Zas obě ty&nbsp;americké komponenty, nevyhnutelně spojené: proradné vábení lízátek v&nbsp;červeném a&nbsp;žlutém zdobení mechanických perutí (opakujícím v&nbsp;trochu osvěžené verzi barvy karlovarské reklamy na&nbsp;CIGARETY a&nbsp;CUKROVINKY), matoucí dutost maket v&nbsp;hromádkách cihel, ubohých zbytcích kosmické podívané nechaných tu&nbsp;v&nbsp;prachu co&nbsp;pouhé rekvizity, na&nbsp;jakoby definitivně vychladlé zemi.</span></p>
          <p class="chunk" data-nb-ref-number="5" data-nb-words="141" data-nb-chars="864"><span class="idea" data-nb-ref-number="5" id="idea5" data-nb-words="141" data-nb-chars="864">V&nbsp;jednom snu ochutná i&nbsp;dráždivou whisky dalekých hokynářství, když v&nbsp;uličkách jakési staré čtvrti objeví dlouhou a&nbsp;mámivou řadu výkladů, z&nbsp;nichž uprostřed noci září tisíce láhví se&nbsp;<em>všemi</em> nápoji světa. To, co&nbsp;si&nbsp;nalije z&nbsp;butelky, již zakoupí kvůli nezvyklému a&nbsp;jakoby privátnímu tvaru, ho&nbsp;nezklame; nahnědlá tekutina je&nbsp;právě ten alkohol, v&nbsp;který doufal, ta&nbsp;<em>jiná</em> whisky, jejíž existenci tušil, ale již marně hledal v&nbsp;chuti těch, které mu&nbsp;umíněně nalévali v&nbsp;bdělém životě. Až&nbsp;o&nbsp;pár let později objeví tytéž bájné výlohy v&nbsp;Seville, za&nbsp;posledních záblesků velké celonoční oslavy, za&nbsp;nimiž už&nbsp;sinavě dotírá svítání. Ještě později se&nbsp;vprostřed pařížského odpoledne rozhodne, že&nbsp;pro ně&nbsp;dva s&nbsp;V. koupí láhev Old Charteru, jejich první bourbon. Uctivě pak láhev otvírá a&nbsp;nalévá do&nbsp;sklenic tmavohnědý, trochu narezlý nápoj; hned při prvním doušku pozná whisky ze&nbsp;svého snu.)</span></p>
          <p class="chunk" data-nb-ref-number="6" data-nb-words="71" data-nb-chars="469"><span class="idea" data-nb-ref-number="6" id="idea6" data-nb-words="71" data-nb-chars="469">Později, na&nbsp;Conney Islandu, také s&nbsp;kamarádem dají drahocenný dolar za&nbsp;návštěvu zpustlého paláce hrůzy, definitivně zbaveného všech atrakcí; co&nbsp;jedinou podívanou tu&nbsp;z&nbsp;drkotavého vozíku spatří ušmudlaný hadr, který se&nbsp;trochu třese proti světlu v&nbsp;ústí dlouhé, prašné chodby. Přízračný pokladní s&nbsp;tlustými brýlemi a&nbsp;velkým koňským chrupem, ukrytý za&nbsp;zčernalým pletivem klece na&nbsp;prahu podniku, jim říkal pravdu: aby viděli, co&nbsp;v&nbsp;paláci <em>skutečně</em> je, bylo nutné jej navštívit.</span></p>
          <p class="chunk" data-nb-ref-number="7" data-nb-words="102" data-nb-chars="675"><span class="idea" data-nb-ref-number="7" id="idea7" data-nb-words="102" data-nb-chars="675">Makety se&nbsp;v&nbsp;Americe skrývají za&nbsp;nejsolidnějšími materiály; hrubé plátno džínsů obemyká těla jako tuhé figuriny, masivní objekty a&nbsp;konstrukce&nbsp;– tlustá špinavá písmena nebo lešení velkých panelů&nbsp;– se&nbsp;tyčí na&nbsp;střechách a&nbsp;podél dálnic jen jako hmotné podpěry klamných reklam. Jeden z&nbsp;nejpůsobivějších exemplářů, obrovitý váleček kyselých bonbonů&nbsp;– na&nbsp;konci sugestivně pootevřený&nbsp;–, který lze dodnes zahlédnout v&nbsp;jisté ztracené zatáčce mezi Greenwichem a&nbsp;New Yorkem, na&nbsp;průčelí zrušené fabriky, dokonce ponouká ke&nbsp;koupi pouhého vzduchu: láká zákazníky na&nbsp;iluzi, že&nbsp;místo prchavého lízátka sevřou v&nbsp;zakoupených bonbonech touž plnou a&nbsp;pevnou masu, jakou je&nbsp;sám ten impozantní model.</span></p>
          <p class="chunk" data-nb-ref-number="8" data-nb-words="222" data-nb-chars="1395"><span class="idea" data-nb-ref-number="8" id="idea8" data-nb-words="222" data-nb-chars="1395">Pouhý vzduch je&nbsp;i&nbsp;veškeré zboží, které obíhá v&nbsp;obchodních domech TATI, nejameričtějších prodejnách Paříže. Hned od&nbsp;prahu sem den co&nbsp;den vábí zákazníky fiktivní soutěž krásy, v&nbsp;níž se&nbsp;před obchody střetají ženské figuriny vyvstalé z&nbsp;davu jako naparáděné&nbsp;– nejspíš jihoamerické&nbsp;– tanečnice, vztyčené na&nbsp;dlouhých stolech vysoko nad vystavené látky probírané stovkami chtivých rukou, a&nbsp;lehce vibrující pod nárazy natlačených těl. Už&nbsp;po&nbsp;chvíli přitom začneme pochybovat, že&nbsp;obchody čekající za&nbsp;tím (příliš) svůdným ruchem opravdu něco prodávají. Když potom pronikneme dovnitř, podezření se&nbsp;změní v&nbsp;jistotu; vprostřed ohlušujícího víru výkřiků a&nbsp;volání, dusajících kroků a&nbsp;stenů, které vyrážejí ze&nbsp;starých zprohýbaných parket, srážejících se&nbsp;těl a&nbsp;jejich dvojníků, kteří se&nbsp;proti nim valí z&nbsp;velkých zrcadel na&nbsp;stěnách, je&nbsp;zboží jenom nehmotný povzdech. Po&nbsp;tom, co&nbsp;se&nbsp;tu&nbsp;údajně nabízí, po&nbsp;šatech, oblecích nebo látkách, které se&nbsp;v&nbsp;ně mají změnit, tu&nbsp;není ani stopy; jediný artikl, který lze v&nbsp;přívalu zahlédnout, který se&nbsp;míhá a&nbsp;čeří, proudí a&nbsp;rozlévá se&nbsp;do&nbsp;všech stran v&nbsp;jeho vlnách, tvoří pouhé vzorky, drobné odstřižky, útržky a&nbsp;cáry. Látky už&nbsp;předem rozprášené, proměněné v&nbsp;marnou cupaninu. Čas od&nbsp;času, jistě, když nějaký nezkušený zákazník zvlášť naléhá a&nbsp;trvá na&nbsp;svých právech, mu&nbsp;navíc pro útěchu předvedou i&nbsp;lichou ponožku nebo náhradní límec; to&nbsp;je&nbsp;však nepochybně všechno, co&nbsp;tu&nbsp;lze obdržet.</span></p>
          <p class="chunk" data-nb-ref-number="9" data-nb-words="84" data-nb-chars="522"><span class="idea" data-nb-ref-number="9" id="idea9" data-nb-words="84" data-nb-chars="522">Kromě odstřižků dává zjevně TATI do&nbsp;denního oběhu jediný užitečný předmět: velký vak z&nbsp;umělé hmoty, na&nbsp;němž se&nbsp;skví jeho jméno a&nbsp;jehož nespočetné exempláře roznášejí chodci po&nbsp;celém městě, až&nbsp;do&nbsp;dalekých předměstí. Zvlášť se&nbsp;zřejmě zalíbil klošárům; vzhledem k&nbsp;tomu, jak často kolem vlečou své harampádí ve&nbsp;zbrusu novém vaku, se&nbsp;dokonce zdají být s&nbsp;TATIM spojeni temným paktem. Pokud jde o&nbsp;nezasvěcené zvědavce, kteří se&nbsp;při spatření čtyř písmen na&nbsp;pytli rozhodnou TATIHO navštívit, najdou tu&nbsp;znovu jenom těkavé odstřižky.</span></p>
          <hr>
          <p class="chunk" data-nb-ref-number="10" data-nb-words="257" data-nb-chars="1711"><span class="idea" data-nb-ref-number="10" id="idea10" data-nb-words="257" data-nb-chars="1711">Konkurenční podnik, usídlený na&nbsp;malém náměstí za&nbsp;TATIM, omezil svou nabídku ještě radikálněji. Vzdor kalounům nebo ručníkům, které se&nbsp;pro formu povalují na&nbsp;pultech, se&nbsp;do&nbsp;obchodu a&nbsp;jeho prostorných sálů, zabírajících celá patra, nevchází s&nbsp;představou sebemenšího nákupu. Když tu&nbsp;chodíme kolem širokých dřevěných stolů, mezi úzkými litinovými sloupky a&nbsp;pod dohledem velkých zarámovaných zrcadel, snadno zapomínáme prchavý třas hadříků pro vábení toho, co&nbsp;vyvstává za&nbsp;nimi, pozadí, na&nbsp;němž tvoří nejistou pěnu. Pravý poklad, který obchod nabízí, se&nbsp;nachází tady, nic v&nbsp;něm tak nepřitahuje jako nepřetržité a&nbsp;strohé, odtažité drnčení, které k&nbsp;nám proniká zpoza hadříků a&nbsp;které vysílá sama mašinerie, jejíž provoz je&nbsp;obklopil: obřady spojené s&nbsp;jejich zkoumáním a&nbsp;navyklá gesta obsluhujících zaměstnanců, sám interiér krámu a&nbsp;rozličná náčiní, s&nbsp;nimiž se&nbsp;tu&nbsp;pracuje. Šum látek mizí za&nbsp;pouhým skřípáním nůžek a&nbsp;praskáním balicího papíru, pleskáním dřevěných metrů a&nbsp;kartonových destiček, z&nbsp;nichž se&nbsp;odvíjejí mašle a&nbsp;stuhy, za&nbsp;duněním parket a&nbsp;dřevěného ostění. Jedinečná substance, jíž se&nbsp;lze v&nbsp;obchodě dotknout, je&nbsp;jeho vlastní masa, každý den oživovaná přesuny jeho uživatelů; budova má&nbsp;jen majestátnost rozlehlého hangáru, obřího kuželníku a&nbsp;táhlých vzdechů, které v&nbsp;jeho oblýskaných prknech budí průvan, jako nedohledně prodlužovanou ozvěnu prchavých klání na&nbsp;prvních&nbsp;– rovněž prkenných&nbsp;– velodromech. Krejčovský salon zredukovaný na&nbsp;svou výdřevu a&nbsp;vydaný na&nbsp;pospas dennímu světlu, pouťová bouda, která nabízí jen podívanou na&nbsp;své holé stěny. Další maketa, budiž, která ale v&nbsp;ničem neklame; jakoby pevnější&nbsp;– a&nbsp;pravdivější&nbsp;– tím, že&nbsp;předvádí jen svou vlastní hmotnost, strohost a&nbsp;chudobu pouhého podpůrného lešení.</span></p>
          <p class="chunk" data-nb-ref-number="11" data-nb-words="165" data-nb-chars="966"><span class="idea" data-nb-ref-number="11" id="idea11" data-nb-words="165" data-nb-chars="966">Znovu je&nbsp;bezpochyby přitahován tím, jak před ním v&nbsp;mase obchodu skutečnost ustupuje a&nbsp;stahuje se&nbsp;do&nbsp;sebe; tentokrát ale jako by&nbsp;to&nbsp;otevřeně přiznávala, naráz a&nbsp;beze studu. Pravý opak cetek z&nbsp;umělé hmoty a&nbsp;jejich falešného, klamně úsměvného lesku; jen poctivá skrovnost holých parket, prkenných stěn, ozvěn, jimiž bez vytáček odpovídají na&nbsp;pobíhání příručích a&nbsp;na hlomoz jejich náčiní. Ani dutina mrakodrapů a&nbsp;láhví od&nbsp;Coca-Coly nezní jinak za&nbsp;jejich ubohými ornamenty. Podobně i&nbsp;všechny věci z&nbsp;lepenky a&nbsp;papírmaše, modely ze&nbsp;sádry a&nbsp;panáci z&nbsp;hadrů nebo z&nbsp;vosku; na&nbsp;nic, zdá se&nbsp;mu, se&nbsp;prach světa nelepí tak příkladně jako na&nbsp;ty&nbsp;náhražky bez slávy, z&nbsp;ničeho zpod jeho nánosu tak nezáří hmota věcí. Hmota, přesně tak; a&nbsp;tím patřičněji zjevená a&nbsp;slavená, že&nbsp;se&nbsp;tu&nbsp;rozsvěcí právě svou bídou, suchým jiskřením svých popelů. Stažena beze zbytku do&nbsp;chudoby prken, pilin nebo sádry, je&nbsp;jaksi tím hutnější, čím víc je&nbsp;holá, čím víc přiznává svou nahotu a&nbsp;splývá se&nbsp;svou šedí.</span></p>
          <p class="chunk" data-nb-ref-number="12" data-nb-words="164" data-nb-chars="1049"><span class="idea" data-nb-ref-number="12" id="idea12" data-nb-words="164" data-nb-chars="1049">Vysvětluje to&nbsp;i&nbsp;jeho slabost pro jisté „kýčovité“ stavby a&nbsp;jejich falešnou pompu. Stejně jako marně přizdobené mrakodrapy jej některé honosné dorty, k&nbsp;nimž patří třeba basilika v&nbsp;Lisieux, jsou schopny dojmout&nbsp;– někdy víc, než pravé barokní nebo gotické skvosty&nbsp;– právě tím, že&nbsp;jim chybí skutečná velikost. Vzdor své ctižádosti a&nbsp;snaze o&nbsp;vznešenost postrádají ten vnitřní oheň, který vdechuje duši jejich ušlechtilým vzorům; jenom ho&nbsp;naprázdno napodobují, vypínají se, aby zas vzápětí zvadly, sklesly k&nbsp;zemi a&nbsp;zapadly do&nbsp;nehybnosti pouhých předmětů. V&nbsp;jistém smyslu tak ale jejich vychladlá masa trčí tím patetičtěji vprostřed stmívání nebo ranní mlhy; nejsou-li stavby víc než duté a&nbsp;mrtvé schránky, ztělesňují také zvlášť výmluvně&nbsp;– protože zvlášť bezelstně&nbsp;– samu lidskou <em>potřebu</em> velikosti. V&nbsp;tomtéž&nbsp;– spěchá k&nbsp;tomu dodat&nbsp;– spočívá konečně i&nbsp;sláva nejkýčovitějších zvukových peřejí italské opery; právě tím, co&nbsp;má&nbsp;sám dutě pompézního, je&nbsp;Verdi metafysický a&nbsp;setkává se&nbsp;s&nbsp;nebesky lehkým Mozartem. O&nbsp;Elvisovi, společném Králi nás všech, ani nemluvě…</span></p>
          <p class="chunk" data-nb-ref-number="13" data-nb-words="174" data-nb-chars="1107"><span class="idea" data-nb-ref-number="13" id="idea13" data-nb-words="174" data-nb-chars="1107">Říká si&nbsp;dokonce, že&nbsp;všechna jeho slabost pro umění nepramení tak z&nbsp;potřeb ducha jako z&nbsp;ryze smyslné záliby v&nbsp;suchosti vlastní nejskvělejším dílům&nbsp;– a&nbsp;skryté za&nbsp;nejkypřejšími z&nbsp;těch fiktivních „těl“, která skládají: suchosti pouhých náhražek, tuhých a&nbsp;zimomřivých imitací života. Některá díla nicméně tu&nbsp;suchost přiznávají naráz a&nbsp;rozehrávají ji&nbsp;výmluvněji než jiná. I&nbsp;jazz, hudba, kterou má&nbsp;nejraději, jen rozeznívá víc do&nbsp;hloubky dutinu velkých hangárů; Lesterova sóla se&nbsp;jako prchavé cáry ztrácejí mezi odstřižky, kvílení saxofonistů „funky“ je&nbsp;určeno jen k&nbsp;tomu, aby vymetalo ponuré krámy se&nbsp;zlevněným zbožím, hnalo se&nbsp;tu&nbsp;po&nbsp;zčernalých parketách a&nbsp;valilo se&nbsp;přes role látek na&nbsp;pultech, zbledlé syrovým světlem zářivek. Jinak věci nevidí ani rodilí Američané, jak to&nbsp;dokazuje vzácné svědectví Jacka&nbsp;K.: „<em>…jednou odpoledne v&nbsp;devětatřicátém, možná čtyřicátém roce šli Dizzy Gillespie nebo Charlie Parker nebo Thelonious Monk po&nbsp;jakémsi chodníku podél krámu s&nbsp;pánskými obleky, někde na&nbsp;dvaačtyřicáté ulici nebo na&nbsp;South Main v&nbsp;L.&nbsp;A., a&nbsp;z&nbsp;tlampače najednou zaslechli potrhlý úlet… a&nbsp;to je&nbsp;to&nbsp;nové umění. Bop.</em>“</span></p>
          <hr>
          <p class="chunk" data-nb-ref-number="14" data-nb-words="171" data-nb-chars="1079"><span class="idea" data-nb-ref-number="14" id="idea14" data-nb-words="171" data-nb-chars="1079">Strohá nahota maket je&nbsp;i&nbsp;to, čím ho&nbsp;přitahují jisté <em>zákulisní scény</em>, zasuté v&nbsp;nejpustších hlubinách měst: „umývárny“ (<em>lavatories</em>) v&nbsp;podzemí metra, vytvořené jen z&nbsp;neosobních kachlíků a&nbsp;falešných palem, nebo příbuzná zařízení veřejných lázní, skrytá na&nbsp;koncích velkých dvorů a&nbsp;nabízející jen přísné, holé vany za&nbsp;blikající bludičkou návěští nad vchodem, po&nbsp;jehož stranách drží fešnou stráž dva fíkusy v&nbsp;květináči. Obzvlášť umělé interiéry, napůl pouťové atrakce a&nbsp;napůl školsky příkladné léčebné kabinety z&nbsp;naučných rytinek, jsou už&nbsp;samy o&nbsp;sobě také hluboce podezřelé, nezávisle na&nbsp;temných příbězích z&nbsp;černé kroniky, k&nbsp;nimž tu&nbsp;občas může dojít. Vzdor tomu vidí náhle průzkumník, když některou z&nbsp;těch scén znovu spatří, jak mu&nbsp;jde vstříc z&nbsp;podzemní chodby nebo z&nbsp;hloubi dvorů, že&nbsp;si&nbsp;přeje pobývat právě tady, ze&nbsp;všech svých sil. Zároveň se&nbsp;ho&nbsp;zmocňuje lehká panika, mrazí ho&nbsp;při představě zkoušek, jimž by&nbsp;tu&nbsp;byl vystaven, sordidních spiknutí nebo rozhodujících oslav v&nbsp;bůhvíjaké suché vaně z&nbsp;lepenky a&nbsp;se dnem posypaným pískem, sdílené s&nbsp;hladkou a&nbsp;omyvatelnou kráskou bez pohlaví.</span></p>
          <p class="chunk" data-nb-ref-number="15" data-nb-words="258" data-nb-chars="1696"><span class="idea" data-nb-ref-number="15" id="idea15" data-nb-words="258" data-nb-chars="1696">Podobné půvaby ho&nbsp;dokonce okouzlují i&nbsp;u&nbsp;živých bližních. Vosková pleť a&nbsp;skleněná očička, tlustá hůl a&nbsp;tuhé sako&nbsp;– tmavomodré nebo pohřebně černé&nbsp;– zestárlého bonvivána, prožrané moly a&nbsp;pokryté jako konfetami závějí lupů, paruka a&nbsp;papírová růže v&nbsp;klopě: také svršky a&nbsp;ozdoby, jimiž budí jeho pozornost neznámí chodci, pocházejí zjevně&nbsp;– tak jako chodci sami&nbsp;– z&nbsp;jakési výrobny velkých hraček, žertovných předmětů a&nbsp;atrap<a href="../Text/zprava_o_mistech_018.xhtml#footnote-003">*</a>. Pramení odtud i&nbsp;jeho láska k&nbsp;výkladům starých fotosalonů a&nbsp;k&nbsp;bezkrevným, bezejmenným portrétům v&nbsp;rámečcích, které v&nbsp;nich visí. Když zkoumá pohled jejich dalekých modelů, nedohledně nepřítomný v&nbsp;zašedlých tvářích&nbsp;– tu&nbsp;a&nbsp;tam s&nbsp;nepravděpodobně narůžovělým čelem nebo líčkem –, při nejlepší vůli se&nbsp;mu&nbsp;nedaří uvěřit, že&nbsp;patří lidem z&nbsp;masa a&nbsp;kostí. Nejisté a&nbsp;nepovědomé bytosti, bližší kašírovaným sloupkům a&nbsp;dekoracím, před nimiž pózovaly ty&nbsp;nejstarší z&nbsp;nich, se&nbsp;podobají spíš jakýmsi zhmotněným „portrétům-robotům“, rekonstruovaným podobiznám neznámých zločinců, sestaveným podle údajů očitých svědků; čistě ideální bližní, v&nbsp;nichž jsou danosti lidské rasy shrnuty do&nbsp;příkladného modelu, zároveň zhuštěného a&nbsp;zredukovaného na&nbsp;nutné minimum. Od&nbsp;skutečných lidí, jinak řečeno, je&nbsp;dělí obdobná vzdálenost jako veřejné lázně a&nbsp;<em>lavatories</em> od&nbsp;běžných obydlí. Za&nbsp;horečkou, kterou ty&nbsp;lokály v&nbsp;hrdinovi budí, se&nbsp;ostatně skrývá i&nbsp;tajná naděje, že&nbsp;jsou obývány příslušníky téže neznámé rasy jako výklady fotografů. Voskově tuhé fíkusy a&nbsp;tvrdá, k&nbsp;čištění bot určená křesílka, která se&nbsp;vedle nich tyčí na&nbsp;holých podstavcích, proti chladným stěnám z&nbsp;kachlíků, dělají z&nbsp;umýváren rovněž ideální jeviště pro herce-atrapy, těla, jejichž substance je&nbsp;stejně minimální a&nbsp;strohá jako zařízení míst.</span></p>
          <p class="chunk" data-nb-ref-number="16" data-nb-words="179" data-nb-chars="1210"><span class="idea" data-nb-ref-number="16" id="idea16" data-nb-words="179" data-nb-chars="1210">Společná oproštěnost těch „vzorových“ míst a&nbsp;bytostí, to, čím jsou oproti skutečným obydlím a&nbsp;tělům jen suchými a&nbsp;zredukovanými modely, se&nbsp;přitom hrdinovi nezdá být pouhým nedostatkem, ale i&nbsp;zvláštním bohatstvím: něčím, co&nbsp;ty&nbsp;makety mají <em>navíc.</em> Jako by&nbsp;také vděčily nedostatku za&nbsp;přívažek reality, a&nbsp;čerpaly nebývalou hutnost z&nbsp;něj samého. Jejich striktní neosobnost by&nbsp;dokonce mohla skrývat i&nbsp;novou niternost, kde by&nbsp;se&nbsp;rozžila jen jejich duše bezduchých objektů. Svět, k&nbsp;jehož bohatství zdánlivě přispívají jen co&nbsp;chudé příbuzné, se&nbsp;ve&nbsp;hmotě maket otevírá vstříc novým prostorům, dýchá tu&nbsp;volněji vprostřed každodenní bídy. Právě svou nedostatečností přesahují makety statut pouhých náhražek, falešných bytostí nebo obydlí, které víceméně zdařile imitují pravé; za&nbsp;svými původními modely, jimž se&nbsp;přibližují, jak mohou, ale které fatálně míjejí, odkazují makety k&nbsp;bezpříkladnému, nikdy nespatřenému světu a&nbsp;jsoucnu, dokonce ho&nbsp;už&nbsp;ve&nbsp;své neznělé hmotě nechávají klíčit. Ve&nbsp;vší své nahotě a&nbsp;chudobě tak dávají skutečnosti příklad možné proměny, zároveň diskrétní a&nbsp;převratné. Snad právě tím převratnější, že&nbsp;by&nbsp;byla diskrétní: prosté odhalení odlišného světa v&nbsp;mezerách toho stávajícího a&nbsp;jeho každodenní šedi.</span></p>
          <p class="chunk" data-nb-ref-number="17" data-nb-words="150" data-nb-chars="974"><span class="idea" data-nb-ref-number="17" id="idea17" data-nb-words="150" data-nb-chars="974">Proměna, která by&nbsp;spíš než přesažení daností byla sama jen ústup, stažení do&nbsp;vytyčených hranic místo jejich překročení. Suchý žár sálající z&nbsp;bezkrevných fotoportrétů a&nbsp;ledových kachlíků umýváren, sršící z&nbsp;falešného štukování nebo z&nbsp;bledých sádrových šunek, vybízí jen k&nbsp;tomu, sdílet s&nbsp;maketami jejich odtažitost a&nbsp;stáhnout se&nbsp;s&nbsp;nimi co&nbsp;nejdál, až&nbsp;na&nbsp;dno. Oheň, z&nbsp;nějž praská a&nbsp;jiskří chladné jíní, slibuje na&nbsp;konci cesty skutečnost zredukovanou na&nbsp;podstatu, netáhne vzhůru k&nbsp;nebi, ale do&nbsp;hlubin jaksi definitivně oproštěného konkrétna: hmoty, která se&nbsp;nevzdouvá marným sněním, jen se&nbsp;propadá a&nbsp;sesedá sama do&nbsp;sebe, až&nbsp;k&nbsp;pevnému jádru vzdorujícímu každému zušlechtění. Nulový rozkvět, pokojný rozliv nezvratného rozčarování. Nůž s&nbsp;vidličkou se&nbsp;beze spěchu třpytí na&nbsp;stole, co&nbsp;nehybný doprovod chybějícího sousta, z&nbsp;pusté vesnice se&nbsp;nedohledně culí nejapné úterý. Co&nbsp;jediné bakchanálie, krátké utonutí v&nbsp;troše písku mezi tuhým kartonem vany a&nbsp;bledou nahotou sestry z&nbsp;bakelitu.</span></p>
          <p class="chunk" data-nb-ref-number="18" data-nb-words="241" data-nb-chars="1490"><span class="idea" data-nb-ref-number="18" id="idea18" data-nb-words="241" data-nb-chars="1490">Je&nbsp;to&nbsp;tak, nejradši by&nbsp;se&nbsp;v&nbsp;maketu proměnil sám. Za&nbsp;pokušením sdílet nevtíravost a&nbsp;strohost zákulisních bytostí a&nbsp;scén se&nbsp;zřejmě skrývá i&nbsp;jeho tajné přání vzdorovat nedohledně chátrání, ústrkům a&nbsp;plynoucímu času, k&nbsp;obrazu těch modelů, v&nbsp;nichž vidí rovněž příkladně <em>trpělivé</em> věci. Dík proměně ve&nbsp;figurinu by&nbsp;konečně našel klid, poznal by&nbsp;usmíření a&nbsp;vnitřní jas, jejž dává schopnost spokojit se&nbsp;jen s&nbsp;tím nutným málem: nechat zlehka v&nbsp;neznělé mase těla dotírat nepřítomné životy, spolu s&nbsp;dekorací a&nbsp;sousedními panáky se&nbsp;nehybně usmívat vstříc tichým konfetám prachu, které je&nbsp;den za&nbsp;dnem pokrývají. Něco mu&nbsp;ale brání, zdržuje ho&nbsp;v&nbsp;poslední chvíli od&nbsp;toho, aby překročil práh umýváren a&nbsp;pronikl do&nbsp;přítmí fotosalonů, mezi mutanty z&nbsp;portrétů ve&nbsp;výloze. Snad si&nbsp;začíná být vědom, že&nbsp;za&nbsp;představou proměny, o&nbsp;níž sní&nbsp;– jakkoli diskrétní&nbsp;– se&nbsp;dál skrývá právě tak odstup od&nbsp;světa jako chuť vniknout do&nbsp;jeho intimity. Třebaže se&nbsp;naučil hledat důvod k&nbsp;okouzlení kdekoliv, uprostřed nejvšednější banality, pořád k&nbsp;němu potřebuje vidět věci přepodstatněné v&nbsp;jiné, jako účinkem nemožného zaříkadla. Za&nbsp;tajný život, který s&nbsp;nimi údajně chce sdílet, si&nbsp;perfidně dosazuje jen kouzelnické číslo, které s&nbsp;nimi míní sehrát a&nbsp;jehož je&nbsp;sám autorem. Živé makety bytostí, po&nbsp;nichž touží, by&nbsp;stejně jako mutanty byly pouhými statisty, neméně poddajnými než prosté rekvizity. Tajemství, které v&nbsp;nich hledá, je&nbsp;spíš než tajemstvím světa prodloužením jeho vlastních závratí, jak je&nbsp;zažil nad svými dětskými hračkami.</span></p>
          <p class="chunk" data-nb-ref-number="19" data-nb-words="165" data-nb-chars="1043"><span class="idea" data-nb-ref-number="19" id="idea19" data-nb-words="165" data-nb-chars="1043">Také prázdno, které objevuje za&nbsp;věcmi a&nbsp;které mu&nbsp;je&nbsp;stačí dát spatřit jako jiné, změněné, možná jen odráží jedno z&nbsp;těch dávných vzrušení: ohromení, které v&nbsp;něm vyvolaly ilustrace knížky, jejíž hrdina&nbsp;– stejně malý jako on&nbsp;– se&nbsp;octl v&nbsp;náhle vylidněném světě, sám se&nbsp;zbožím naplněnými výklady, s&nbsp;prázdnými tramvajemi a&nbsp;parkujícími auty. Je&nbsp;i&nbsp;tajemství, které hledá, tak jako masa ticha, jímž tehdy cítil těžknout přítomnost všech věcí, pouze tajemstvím světa bez obyvatel? Maketa vrcholné dekorace podle jeho gusta by&nbsp;pak nebyla moc odlišná od&nbsp;nehostinného hotelového pokoje, kde se&nbsp;octne hrdina Přehmatu, co&nbsp;oběť kultu, který zasvětil sám sobě: „<em>…roz­__lehlá místnost s&nbsp;kamennou podlahou a&nbsp;lepenkovými stěnami, na&nbsp;nichž byly zřejmě jen namalovány dveře v&nbsp;barvě sieny pálené, vedoucí do&nbsp;sousedního pokoje, i&nbsp;zabílené zrcadlo. Byla tu&nbsp;strašná zima, ale ohniště absurdního krbu nebylo pokoj schopné vytopit o&nbsp;nic víc, než kulisa krbu vypůjčená z&nbsp;divadla; a&nbsp;když v&nbsp;něm dohořely hobliny, které přinesla pokojská, zdála se&nbsp;místnost ještě chladnější.</em>“</span></p>
          <p class="chunk" data-nb-ref-number="20" data-nb-words="99" data-nb-chars="606"><span class="idea" data-nb-ref-number="20" id="idea20" data-nb-words="99" data-nb-chars="606">Makety, které posléze uvidí vyvstávat ve&nbsp;svém okolí, budou ostatně jen málo podobné těm, po&nbsp;nichž volal. V&nbsp;nových Veřejných lázních (jako v&nbsp;jiných módních diskotékách) bude opravdu moci přihlížet&nbsp;– až&nbsp;do&nbsp;rána&nbsp;– trhavým, leč umíněným poskokům celého nárůdku panáků a&nbsp;loutek, s&nbsp;patřičně skelnými pohledy a&nbsp;kšticemi z&nbsp;koudele. Makety, byť zřejmě pravé, se&nbsp;však nezdají příliš živé; když opustí podnik a&nbsp;se sluchátky v&nbsp;uších rázují ulicí, hudba, která se&nbsp;line z&nbsp;přístroje, vtéká jen do&nbsp;kompaktních, nablýskaných těl z&nbsp;umělé hmoty. Průzkumník zároveň tuší, že&nbsp;v&nbsp;očích mutantů sám neexistuje víc než pouhý panák.</span></p>
          <hr>
          <p class="chunk" data-nb-ref-number="21" data-nb-words="32" data-nb-chars="207"><span class="idea" data-nb-ref-number="21" id="idea21" data-nb-words="32" data-nb-chars="207"><em><a href="../Text/zprava_o_mistech_018.xhtml#footnote-003-backlink">*</a> Nablyštěné manekýny z&nbsp;módních magazínů a&nbsp;přehlídek jsou ve&nbsp;srovnání s&nbsp;takovými bytostmi jen tím, čím jsou plastikové cetky vůči maketám ze&nbsp;sádry a&nbsp;kartonu: trapnými karikaturami a&nbsp;příznaky osudného úpadku.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zprava_o_mistech_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>