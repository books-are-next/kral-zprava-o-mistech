<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola">3/ Území</p>
			<p class="MLP_text_bez1radku ParaOverride-1">Narodil se jako městský člověk, od města, které obýval, jej ale dělilo rozlehlé pole. Svět a&#160;jeho tajemství před ním vyvstávaly na obzoru jako pouhá vidina, slib chystající se naplnit, ale jakoby odkládaný na později: dosažitelný až po výjezdu a&#160;cestě do světa. Bylo třeba vyjít před vilu, obrátit se k&#160;ústí ulice vpravo, za nímž zívala pláň jako věčné nazítří, dojít k&#160;ztuhlým vlnám oranice, uctivě před ní uhnout doleva a&#160;pomalu scházet&#160;– po mezi nebo podél vil naproti poli&#160;– až na dolní okraj svažujícího se parku, odkud se odjíždělo tramvají do městského středu. Než tam došel, minul několik pastí; jako tu hranatou prohlubeň se železným víkem, která se vynořila asi uprostřed cesty, na úpatí domu, kde sídlil dost nevlídný výčep piva. V&#160;jednom zimním ránu, cestou do školy, uviděl propadliště otevřené, rozzívlé dokořán mezi cáry mlhy. U&#160;chodníku stál velký nákladní vůz, nemluvní a&#160;masivní mužští z&#160;něj vážně skládali sudy a&#160;s&#160;matným duněním je spouštěli po provaze do podzemí, jako velké vyduté rakve.</p>
			<p class="MLP_text ParaOverride-1">Šlo přitom o&#160;pouhý signál, za nímž se hlásila rozsáhlejší past. Všude kolem výčepu se zvedaly další výzvy, jako by označovaly celé zvláštní území a&#160;sváděly k&#160;jeho pozornému průzkumu. Pouštěl se do něj hlavně při návratu, když zvolna stoupal do svahu k&#160;vile a&#160;mohl se kolem sebe rozhlížet s&#160;větší pozorností a&#160;rozvahou. Zatímco pole&#160;– a&#160;na jeho obzoru záhadný ostrov křovin, obehnaný zdí bez vchodu&#160;– teď míjelo po jeho levici, vynořilo se před ním (když prošel kolem parku) napřed nároží, jehož přízemí zabíraly tři krámy: uprostřed starý koloniál, kam se vcházelo přímo z&#160;rohu (A), a&#160;po stranách dva další obchody. První z&#160;nich už patřil k&#160;příčné ulici, která od pole stoupala doprava (B), druhý, jejž míjel bezprostředně za koloniálem, vyhlížel naopak rovnou do pole (C).</p>
			<p class="MLP_text ParaOverride-1">Po tom, co ho nechal za zády, šel napřed podle plotu nevelké zahrady (D), až znovu dorazil k&#160;domu s&#160;výčepem (E’), tvořícímu druhý roh bloku. Ještě dřív, než se octl před jeho strohým průčelím, zahlédl ale i&#160;boční (a&#160;„privátní“) stranu domu, odkud mu kynula přes plot zasklená, do zahrady obrácená veranda (E’’). Ani výčepem však všechno nekončilo. Když za ním zahnul do další příčné ulice, o&#160;kus dál, u&#160;levého chodníku, ho ještě čekalo to, co k&#160;jeho průchodu územím přidalo závěrečný akord: secesní vila s&#160;nehlubokým reliefem v&#160;průčelí, kde klečela mezi okny neznámá nahá kráska (F).</p>
			<p class="MLP_obrazky_-12-12- ParaOverride-3"><img class="_idGenObjectAttribute-4" src="../Images/003.jpg" alt=""/></p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Znovu se octl na stopě. Pokaždé, když územím prochází, jsou pro něj jednotlivé zastávky první orientační body, na jejichž základě jednou objeví&#160;– přímo na místě&#160;– rozhodující tajemství; i&#160;tady se zjevně odehrává skrytá část jeho vlastního života. Znamení ostatně časem dál přibývá. Dveře rohového koloniálu se jednou zničehonic zavřely a&#160;navždy zahradily cestu do přítmí, kde starý majitel v&#160;bílém plášti, vždycky čerstvě vypraném a&#160;jakoby jiskřícím čistotou, trávil čas lovením kyselého zelí z&#160;velkého dřevěného sudu. P., jeho soused holič, se aspoň z&#160;jednoho přilehlého krámu přesunul do druhého a&#160;po lokálu na kraji příčné ulice zavěsil svou plentu z&#160;chřestivých korálků do dveří toho, odkud byl výhled na pole. Návěští jeho salonu, tradiční zlatý talíř, pak zvlášť působivě odráželo mrchoviště vyoraných hrud a&#160;vzdouvalo den co den jejich obraz svým zaoblením, než jeho lesk znovu pohasl v&#160;popelu stmívání.</p>
			<p class="MLP_obrazky_-12-0-"><img class="_idGenObjectAttribute-5" src="../Images/004.jpg" alt=""/></p>
			<p class="MLP_popis_obrazku_stred">Dveře rohového koloniálu se jednou zničehonic zavřely… </p>
			<p class="MLP_text ParaOverride-1">Třebaže proměny krámů byly důsledkem kletby, která osudně zasáhla všechny živnostníky v&#160;zemi, neznamenaly pouhou agonii; dalo se za nimi tušit i&#160;skryté dýchání, jímž území potvrzovalo svou vitalitu a&#160;schopnost obnovy. Krátce po zavření prvního holičství se tak v&#160;jeho výloze objeví bledá krajková záclonka a&#160;před ní řádka květináčů, aby oznámily, že z&#160;krámu se stal čísi byt. Jednou, při pozdním návratu z&#160;města, uvidí průzkumník už z&#160;dálky zářit do tmy vchod bývalého koloniálu; v&#160;protisvětle se postupně rýsují hranaté siluety, jako by se tam přesouvaly jakési bedny. Pouhá iluze způsobená patníky střežícími kraj pole, naproti nároží, a&#160;osvětlenými krátce za jízdy nočním motocyklistou? Je pravda, že když chvíli nato koloniál míjí, najde jeho vchod znovu zavřený. Nic mu ale nemůže <span class="MLP_znak_kurziva_11b">dokázat</span>, že bývalý majitel krámu (který tam pro něj i&#160;tak zůstal navždy zavřený) se té noci znovu nevynořil, aby vyřídil poslední přejímku zboží. Ostatně ho zřetelně <span class="MLP_znak_kurziva_11b">vidí</span> v&#160;akci, i&#160;s&#160;kartáčem světlých vlasů, které mu trčí z&#160;hlavy jako v&#160;protiváze ke svislým proužkům zelí v&#160;zubech jeho dřevěné vidličky…</p>
			<p class="MLP_text ParaOverride-1">Právě tak určitě spatří, za jistých večerů, jak se nad vchodem do krámu znovu rozsvěcí okno, které je za dne zazděné a&#160;za nímž tuší přívětivý hostinský pokoj. Ten v&#160;tu chvíli nepochybně hostí nového návštěvníka, nebo se aspoň krátce pootvírá pro někdejšího štamgasta, který sem přišel nasát z&#160;prachu trochu svěžesti svých minulých let. To, že se tam nahoře skrývá matoucí, střídavě přístupná a&#160;nedostupná místnost, mu aspoň připadá stejně nesporné jako existence toho zazděného pokoje, který občas přistihne <span class="MLP_znak_kurziva_11b">uvnitř </span>určitých<span class="MLP_znak_kurziva_11b"> </span>stěn&#160;– ve vile i&#160;jinde&#160;–, a&#160;k&#160;němuž někdy dlouze tiskne ucho, aby tam slyšel znít odpolední déšť.</p>
			<p class="MLP_text ParaOverride-1">Když se pak od prvního nároží blíží znovu k&#160;výčepu, psím vínem obrostlá veranda před ním vyvstává za plotem s&#160;novou naléhavostí. Stačí mu ji vidět jít vstříc, s&#160;terasou, kterou podpírá a&#160;kde občas opuštěná židle sugeruje přítomnost neznámé bytosti, aby se náhle cítil <span class="MLP_znak_kurziva_11b">očekáván</span> a&#160;čerpal z&#160;toho posilu. Povzbuzující dojem ještě vzroste po návštěvě Vídně&#160;– jeho první cestě na „západ“&#160;–, kde výzva, již k&#160;němu terasa vysílá, najde nečekané prodloužení. Uprostřed bezvýznamné pitky v&#160;Grinzingu opustí své spoluvýletníky a&#160;vyjde ze sklípku do temných, nanovo pustých ulic, aby se trochu provětral. Na kraji čtvrti, přilákán vzrušeným hlukem večírku za velkým rozsvíceným oknem, se zastaví u&#160;plotu moderní residence; z&#160;hlučícího bytu vyjde současně na balkon žena ve večerních šatech a&#160;opře se o&#160;zábradlí s&#160;napůl unaveným, napůl vyčkávavým gestem, jako by si sama chtěla ulevit od svých společníků. Krátce a&#160;na dálku tak sdílejí své mlčení, dokud znovu nenaberou dech; neznámou vzápětí zas vsákne světlo bytu, hrdina pokračuje ve své tiché pochůzce. Odnáší si přitom do noci vzpomínku na skutečné setkání, které mu bude oporou ještě dlouho potom. Spatřil ve zjevení neznámé i&#160;nový slib, tak silně z&#160;něj ucítil vábení cizích velkoměst a&#160;jejich nepřetržitých nočních slavností.</p>
			<p class="MLP_text ParaOverride-1">Přísnost „veřejné“, do ulice obrácené fasády domu s&#160;výčepem nadlehčuje aspoň jiskření drobných úlomků slídy, které probleskují z&#160;omítky za slunečních dní. I&#160;jejich třpyt prodlouží nečekaná ozvěna, to ráno, kdy výzkumník za toulky Starým městem objeví podivuhodný dům posetý lesklými <span class="MLP_znak_kurziva_11b">knoflíky.</span> Také tentokrát v&#160;tom vidí povzbuzení a&#160;důkaz, znamení, která loví za chůze svým územím, mu nepochybně značí cestu do světa a&#160;k&#160;jeho pokladům.</p>
			<p class="MLP_text ParaOverride-1">Dál za výčepem, před vilou, pod jejímž ozdobným štítem visí medajlonek reliefu, cítí nicméně jisté rozpaky. Relief lne k&#160;průčelí jako kamenná pečeť, žena zobrazená na něm z&#160;profilu a&#160;s&#160;vláčně, ale jaksi pokorně předpaženýma rukama působí současně jako výzva a&#160;jako odmítnutí. Na rubu průčelí, uvnitř domu, vede možná celý tajný život; skrývá tam živou a&#160;horkou půli těla, která&#160;– jak průzkumník naznačí v&#160;krátké básni<span class="CharOverride-3"><span id="footnote-000-backlink"><a class="_idFootnoteLink" href="../Text/zprava_o_mistech_012.xhtml#footnote-000">*</a></span></span>&#160;– uvádí do pohybu zvláštní mechanismus spojený s&#160;jejími údy složitou, slastně rafinovanou soustavou hedvábných nití. Zároveň nicméně ten život přísně zapírá, tají ho za svou kamennou nehybností svíranou ze všech stran rámem medajlonku. Kdykoli ji hrdina vidí, myslí na to, co se říká o&#160;jiné skrčené dámě, vyryté na líci korunových mincí. Není i&#160;žena v&#160;průčelí, jako ta celonárodní kráska, nucena trvale klečet proto, že těsný okolní prostor jí nedovoluje vstát?</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Pokračoval v&#160;pátrání, ale ne bez jistých pochybností. Kde opravdu pramenila záhada, která ho k&#160;území táhla? Byli tu jistě podivní strážci prahu a&#160;jejich tajemné nástroje, snad i&#160;jejich neznámé vědění: mužští se sudy, vidličkou ozbrojený hokynář, holič disponující blyštivým talířem a&#160;chvějivým závěsem korálků. Jejich osobní tajemství byla nicméně jen signály tajemství míst samých, v&#160;celém území i&#160;v&#160;každém jeho detailu se zdálo být vepsáno jedinečné a&#160;ucelené poselství. Z&#160;čeho ale svou ucelenost čerpalo, pouze z&#160;území? Nepřispíval k&#160;ní i&#160;sám hrdina, se svou věčnou <span class="MLP_znak_kurziva_11b">potřebou </span>tajemství?</p>
			<p class="MLP_text ParaOverride-1">K&#160;tomu, aby z&#160;území vyčetl další výzvy, stačilo bezpochyby už to, že se sem po prvním „osvícení“ vydal znovu, se zvýšenou pozor­ností a&#160;s&#160;nadějí na nové objevy. Pouhý návrat k&#160;místům je obdařil větší výmluvností, tak jako při novém poslechu lépe <span class="MLP_znak_kurziva_11b">chápeme</span> skladbu na desce, už jaksi proto, že nám je méně neznámá. (Cítí i&#160;obdivuhodnou „završenost“ jistých Dukových desek jen proto, že si je zas a&#160;zas pouští?) Není zkrátka tak nečekané, že na území zachytil tolik ozvěn svých tajných přání: z&#160;velké části si je sem sám přinesl. Stačí s&#160;patřičným zaujetím škrábat omítku, abychom pod nejprostší fasádou našli kus sebe… Když přidal k&#160;pokladům území i&#160;vídeňský balkon a&#160;staroměstský dům, ukázal jen lépe svou ochotu přenést sem všechno, co vlastní.</p>
			<p class="MLP_text ParaOverride-1">Jeho výzkumy se zároveň zdají podléhat dvěma temným pravidlům. Všude se napřed vidí pootvírat skulinu, jíž může vniknout za odtažité průčelí, ke skrytému jádru míst, a&#160;vzápětí ji zas osudně vidí mizet. Terasa nad zahradou je jen blesková výzva, sotva se o&#160;ni otře, už znovu poslušně míjí práh výčepu: kamenná krasavice ho láká k&#160;secesní vile jen proto, aby se před ním stáhla do hrobového ticha. I&#160;matoucí signály, které mu jdou vstříc z&#160;krámu na prvním nároží, jako znamení z&#160;hloubi noci a&#160;minulosti, připojují sotva pár nejistých ozdob k&#160;hrozbě definitivního zmizení a&#160;uzavření všeho, všech obchodů a&#160;hostinských pokojů… Opět je vyvržen zpátky na práh, zahlédnuté poklady stačily oživit jeho čekání jen prchavými echy.</p>
			<p class="MLP_text ParaOverride-1">Hledá jistě také zasvěcení do rituálů lásky. Host, který se vrací do zazděného pokoje, tu kdysi bezpochyby zažil i&#160;památná ztroskotání v&#160;rozbouřené posteli, pod náhle potemnělým světlem; a&#160;on sám nemíní prožít méně slavné chvíle s&#160;tou, která mu jednou dá znamení z&#160;terasy, kde už teď stojí její židle. Dotkne se pak skrze ni také živé pleti, která se zatím zatvrzele skrývá pod chladným reliefem. Snad jen bude napřed muset překonat svou vlastní zdrženlivost, strach, který vskrytu brzdí jeho touhu a&#160;jejž možná odmítavost kamenné dámy pouze zrcadlí. Není to podobně jeho vlastní obava ze zklamání, co před ním znovu spěchá skrýt poklady za sotva poodhalenou fasádou?</p>
			<p class="MLP_text ParaOverride-1">Celým jeho průzkumem však prochází spodní motiv jiného, zvlášť osudného uzavření: myšlenka na smrt. Marně ji zahání tím, že vidí zestárlého hosta opět v&#160;pokoji a&#160;přízrak se zježenými vlasy zpátky v&#160;obchodě; postupně opouštěné lokály, vychladlé a&#160;ztichlé, se i&#160;tak nezadržitelně mění v&#160;márnice. I&#160;obezděný ostrov křoví v&#160;poli je zřejmě jen anonymní hřbitov psů, koček a&#160;zdechlých krys… Dáma na reliefu, jako připravená k&#160;modlitbě, je pletí z&#160;porézního kamene spřízněna s&#160;tím znepokojivě <span class="MLP_znak_kurziva_11b">šedým naháčem</span>, pokrytým bůh­víjakou zaschlou maltou, jehož se kdysi viděl předvádět v&#160;přítmí pouťového stanu; když tenkrát vyšel zpátky na denní světlo, cítil v&#160;puse navlhlou chuť krypty jako po zdvořilostní návštěvě u&#160;nebožtíka. Ponuré dunění rakví, jak je v&#160;den dodávky zaslechl ze sklepa výčepu, sílilo v&#160;jeho paměti vzpomínkou na výbuch, který roztřásl ticho čtvrti na konci války. Po celé měsíce pak místo výstavné vilky, pár kroků od výčepu, míjeli jen obscénní rozvalinu.</p>
			<p class="MLP_text ParaOverride-1">Snad všechno pochopil už v&#160;ten říjnový večer, kdy cestou domů došel až k&#160;prázdné terase a&#160;spatřil ji nad zahradou celou rozzářenou. Sotva byl zpátky ve vile, napsal si do deníku: „Dnes byl vchod na terasu otevřený dokořán, osvětlený a&#160;němý. <span class="MLP_znak_kurziva_11b">Jako by mě už odtud odnesli.</span>“ Ke skonu, který si v&#160;té době předpovídá, má nicméně dojít o&#160;něco dál, ve vile s&#160;nehybnou strážkyní v&#160;průčelí. Představuje si událost i&#160;jako poslední uvedení do lásky. Bude stoupat po schodech vystlaných pozdními odlesky slunce, vprostřed cesty mu navždy vyrazí dech oslnivé zjevení: pohled na protijdoucí nymfičku a&#160;na její nahá kolena, nectně rozsvícená barevným třpytem paprsků pronikajících secesní vitráží.</p>
			<p class="MLP_text ParaOverride-1">Prozatím nicméně pokračuje v&#160;chůzi. Po tom, co pod železným víkem zahlédl prohlubeň sklepa, jen trochu lépe chápe známou pověru, podle níž se má držet kostek chodníku a&#160;vyhýbat se mřížím kanálů. Bude jistě dál chodit přes kanály i&#160;přes osudné propadlo, napříště ale jaksi se znalostí věcí. A&#160;krokem jakoby nadlehčeným zvláštní grácií, radostí z&#160;chůze, kterou vědomí prázdna pod jeho nohama prohlubuje až k&#160;závrati.</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor" href="../Text/zprava_o_mistech_012.xhtml#footnote-000-backlink">*</a>  Viz přílohu na konci svazku.</p>
				</div>
			</div>
		</div>
</body>
</html>