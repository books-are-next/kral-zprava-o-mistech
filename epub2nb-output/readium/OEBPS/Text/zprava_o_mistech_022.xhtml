<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">10/ Paříž</p>
			<p class="MLP_text_bez1radku ParaOverride-1">Když poprvé přijíždí do Paříže, má tu hned dvojí poslání. Co vyzvědač ve vlastních tajných službách se chystá město prozkoumat s&#160;nadějí, že v&#160;něm najde pár záchytných bodů pro svůj další život; cesta ho zastihla ve chvíli, kdy se octl na rozcestí, cizí metropole před ním otevírá prostor, kde se bude konečně moci vzdálit od vily a&#160;obývat vlastní nejisté úkryty. Zároveň je ve městě jako vyslanec tajné společnosti, s&#160;níž&#160;– spolu s&#160;nejbližšími přáteli&#160;– je spjat už několik let a&#160;která se snaží obnovit styky s&#160;příbuznou společností v&#160;Paříži. Ten, kdo v&#160;jednom zářijovém ránu vysedá na Východním nádraží, je přitom pouze němý mluvčí, a&#160;nejen proto, že nemluví jazykem svých hostitelů.</p>
			<p class="MLP_text ParaOverride-1">Na křižovatce, kam došel, k&#160;němu doléhají jenom němé pokyny průvanu a&#160;zčeřeného vzduchu, vědomí rozhraní, které se chystá překročit, ho jako nikdy činí pozorným k&#160;pouhému klouzání věcí a&#160;k&#160;tichému dýchání pauz mezi dvěma událostmi nebo signály. Sám je pouhé klouzání, poznává se jen ve svých náhlých „výpadcích“, ochabnutích a&#160;zatměních, kde se ztrácí vprostřed dne po každé myšlence a&#160;gestu, aby se odtud vzápětí vynořil jako z&#160;bezedné studny. Hlubina studny se zdá být jeho jedinou pravdou, blíží se své skutečné existenci právě ve chvíli, kdy ho tělo i&#160;duch opouštějí a&#160;mizí v&#160;nedohlednu. I&#160;kdyby chtěl podstoupit tu krajní zkoušku, jíž je sebevražda&#160;– říká si poťouchle –, vjel by nejspíš nožem jen do prázdna… Prázdno se právě tak vtírá mezi jeho slova a&#160;věci, které chtějí označit, mezi jeho řeči a&#160;jeho činy.</p>
			<p class="MLP_text ParaOverride-1">Jen prázdno, náhle rozzářené sluncem, ho taky vítá hned po příjezdu naproti nádraží, proudí tu dolů po svahu dlouhé ulice jako jediná výzva, již může následovat. Než scéna ožije novým děním, je zřejmě nutné ji důkladně vysmejčit, umýt a&#160;vrátit jí původní nahotu. Ještě když se&#160;– po první cestě metrem&#160;– vynoří na Pigalle, čtvrť, kterou tu najde, je pustá, sotva si je jistý, že je tu on sám. Všude podél bulváru se pod stromy rozlévá ticho, hoří tu jen oranžové bludičky starých vchodů do metra, na konci bledězelených a&#160;elegantně zahnutých kovových stvolů; nikde nikdo, nic než suché drhnutí proutěných košťat, která tu a&#160;tam smetají s&#160;chodníku&#160;– metaři sami jsou pouze nehlučné siluety&#160;– poslední doličné předměty, napříště zbytečné. Všechno se vytrácí, celá jeho minulost i&#160;vzpomínka na právě uplynulou noc, v&#160;níž viděl za cizím nádražím&#160;– kdesi uprostřed cesty&#160;– vyvstávat proti nebi bledá neonová písmena jako prázdné, bezobsažné poselství. Chvíle, stejně jako on, je zbavena paměti i&#160;řeči, jeho přátelé jsou stejně daleko jako město, kam přijel dlouho před nimi a&#160;na jehož ztichlé scéně teď přežívá jen pár osamělých slov a&#160;znaků, lhostejných k&#160;jeho přítomnosti i&#160;k&#160;sobě navzájem.</p>
			<p class="MLP_text ParaOverride-1">Je pravda, že cítí určité vzrušení&#160;– a&#160;dojetí –, když v&#160;ranním tichu dorazí až ke vchodu do domu, jehož adresa&#160;– a&#160;jméno muže, který tu bydlel&#160;– mu na dálku zněla jako magické zaklínadlo, stejně jako všem příslušníkům jeho sekty. Sotva ale zkusí místo zkoumat víc zblízka, záchytné body se začnou rozostřovat, vytrácet a&#160;plést. Když ve vitrině vedle vchodu objeví fotografie, na nichž pomalu vybledá interiér jakýchsi blízkých městských lázní&#160;– už tehdy mu vstoupily do cesty&#160;–, zároveň ho to zaujme a&#160;zmate; když hledá vztah mezi svým objevem a&#160;legendárním domem, propadne se mu zas myšlení do bezedné jámy, mezi oběma skutečnostmi se na něj tlemí jenom nejapná mezera. Vitrina o&#160;nic víc nesouvisí s&#160;domem než s&#160;obskurním nočním podnikem, z&#160;jehož pootevřených dveří táhnou do ulice dusné zbytky noci a&#160;těžké parfémy, jimiž nasákly jeho rudé plyše; nezbývá mu, než je zhluboka vdechnout zároveň s&#160;ranním chladem, zatímco ho míjí bezejmenný pršiplášť s&#160;kapsou, kde se k&#160;sobě tiskne bůhvíjaký stočený provázek a&#160;klíč od neznámého bytu.</p>
			<p class="MLP_text ParaOverride-1">I&#160;čas se teď stáhl do pozadí, zbyl jen prostor vyprázdněné scény. Pitvorná čtveřice flamendrů, na niž hrdina narazí v&#160;ranním bistru, je jen skupinka statistů, vzdor barvitosti svých kostýmů a&#160;grimas nemají jinou roli, než být svědky jeho příjezdu a&#160;vidět ho vypít svůj první pastis. Výstup, který si přitom přehrávají&#160;– sentimentální paroháč, holka s&#160;pasákem, uhihňaný černý švihák&#160;– se jenom nacvičeně protáčí sám v&#160;sobě, aniž by dospěl k&#160;pointě, jediná lekce, již z&#160;něj výzkumník vytěží&#160;– navíc k&#160;okamžitému potěšení&#160;– je vzpomínka, kterou si opakovaně a&#160;bez komentáře bude promítat v&#160;hlavě.</p>
			<p class="MLP_text ParaOverride-1">Nedá se přitom říci, že by mu k&#160;znovunalezení ztracené výřeč­nosti chyběly prostředky. Má dokonce po ruce celý zvláštní jazyk a&#160;způsob řeči, který mu za jeho služby dává k&#160;dispozici tajná společnost, jejíž zájmy má hájit. Klíčem k&#160;vyjádření je tu podobný smysl pro přemístění věcí a&#160;míst jaký projevuje sám, když v&#160;duchu přesouvá bar do voňavkářství a&#160;biograf do seníku; jediné skutečnosti, jež jazyk sekty umožňuje jmenovat&#160;– a&#160;jejichž existenci rozeznává&#160;– jsou znovu podivuhodné srostliny, ženy zkřížené s&#160;ptáky a&#160;šicí stroje spářené s&#160;deštníky. Město prozkoumávané pomocí tohoto systému nabývá podobně smyslu skrz koincidence a&#160;krátká spojení mezi odlehlými signály: mezi ženským jménem spatřeným na vývěsním štítu a&#160;následujícím setkáním se stejnojmennou dámou, mezi číslem míjejícího autobusu a&#160;číslem domu, kam se vzápětí stěhujeme. Systém předpokládá, že každá věc má skrytý význam, spočívá na víře, že skutečnost sama je ztělesněné myšlení, úzce spjaté s&#160;nejdůvěrnějšími představami a&#160;úvahami lidí. Hrdinovi, ať se snaží sebevíc, se bohužel nedaří systém aplikovat tak, jak by si přál, i&#160;předepsaný jazyk, když ho chce sám použít, se většinou trapně zadrhává; trochu mu to kompenzuje jen slastně provinilý pocit, že je špatný žák a&#160;nedostává svým úkolům. I&#160;když zkusí rozřešit záhadu nočního podniku, s&#160;nímž sousedí obydlí slavného muže&#160;– a&#160;proroka&#160;–, nebo podnikne zbožnou pouť na kraj města a&#160;velkého parku, aby tu sledoval stopy jiného proslulého věrozvěsta, jehož jméno zdobí anály sekty, sotva se mu tím podaří trochu zčeřit vzduch. Proroka, dozví se, spojuje s&#160;nočním podnikem jen to, že hotelový vrátný v&#160;daleké Havaně, před nímž kdosi vyslovil prorokovu adresu, si vybavil svou někdejší návštěvu podniku a&#160;výstup pouťového siláka, který tu zhlédl; bezpochyby souhra okolností, ale dostatečně banální a&#160;nicotná, aby výzkumníkovi vzala chuť pátrat po dalších.</p>
			<p class="MLP_text ParaOverride-1">Zvlášť proradné přijetí ho čeká na noční avenue, kde se podle rady svého slavného průvodce chystá zhlédnout přehlídku velkých neonových brýlí, blikajících přeludně nad krámky dlouhé řady optiků; slibně rozzářené brýle ho sice vítají hned na rohu, dál se ale ulice topí ve tmě, po celý zbytek cesty přihlíží jen defilé propastně nepřítomných brýlí a&#160;optiků. (Když před návštěvou ulice usedne na kavárenskou terásku&#160;– tváří k&#160;parku&#160;– a&#160;vyšle odhodlaně do stmívání slovo „absint!“, aby si objednal, odpoví mu právě tak pouhá ozvěna.) Řeč znamení umlká, sotva zazněla, předpokládané signály jen chvíli breptají, než znovu ustoupí tichu.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Ticho přitom nebude úplné; Paříž se sice nechce podrobit předepsanému jazyku, zároveň ale jako by mluvila jinou, vlastní řečí, třebaže lakoničtější a&#160;skromnější. Dvě makety v&#160;podobě velkých flakonů, které se střídavě rozsvěcejí na rohu nedaleko prorokova bydliště&#160;– kde je výzkumník objevil hned po příjezdu&#160;– jsou nesporně něco zcela jiného než to, co v&#160;nich chtěl vidět nejdřív: „spojité nádoby“ z&#160;titulu slavné prorokovy knihy. Ani dvě žárovky ve vitrince veřejné váhy, které se podobně vidí rozžíhat&#160;– právě tak střídavě&#160;– na kraji jinak temné ulice Faubourg St-Martin, jej neuvedou na stopu žádné sítě znamení a&#160;koincidencí; váha, pouhá replika reklamy z&#160;Pigalle, jednoduše přidává své bludičky k&#160;jejím flakonům, zdvojuje jejich blikání svým vlastním a&#160;rozjíždí ho v&#160;temné ulici sama za sebe, týmž kyvadlovým pohybem, v&#160;jehož umíněném opakování spočívá celá její sláva. Do nedohledna nic než ten zároveň živý a&#160;ustrnulý elán, otázka následovaná místo odpovědi jen vlastní ozvěnou. Od flakonu k&#160;flakonu a&#160;od záblesku žárovky k&#160;žárovce-záblesku, z&#160;Pigalle na Faubourg St-Martin a&#160;zpátky; jednou z&#160;té a&#160;jednou z&#160;druhé strany téhož mlčení, téže nehlasné rozlohy noční tmy. Marně chce vidět znamení navíc v&#160;tom, že na váhu naráží při hledání kavárny, již kdysi rovněž navštěvoval autor Spojitých nádob; blikající předmět je v&#160;pusté a&#160;neosvětlené ulici jen zarputilý památník sebe sama.</p>
			<p class="MLP_obrazky_-12-0-"><span class="CharOverride-1"><img class="_idGenObjectAttribute-7" src="../Images/006.jpg" alt=""/></span></p>
			<p class="MLP_popis_obrazku_stred">Dvě makety v podobě velkých flakonů, na rohu nedaleko prorokova bydliště…</p>
			<p class="MLP_text ParaOverride-1">Tvrdošíjnost, s&#160;níž rozráží tmu svými záblesky, přitom není méně výmluvná; už zvláštní grácie, s&#160;níž se světlo vždycky rozlije uvnitř jedné či druhé žárovky, jako v&#160;zářivém vejci, mění jejich mechanický tep v&#160;celé jedinečné sdělení. Věci zároveň unikají symbolům, na které je náš hrdina chce převádět, a&#160;vedou samy stejně odstíněný jako solidní proslov. Umíněně přitom ukazují zcela jiný šarm než rozbujelé vize, v&#160;nichž si libují příslušníci sekty&#160;– někteří je také malují&#160;– a&#160;jejichž příkladem se věci zdvořile, ale pevně odmítají řídit, jako by v&#160;něm tušili jen klamnou návnadu neexistujícího ráje. V&#160;zádech, která na reklamních plakátech v&#160;metru staví na odiv neznámá kráska, se neotvírá žádné okno nebo střílna, jaké vyřezává do těl známý malíř-kanibal; krásčina záda jsou nahá, ale celistvá, možné zranění sugeruje jen papír tělové barvy, jímž jsou zčásti přelepena co diskrétní, s&#160;tělem splývající záplatou. Když výzkumník navštíví náměstí Vendôme, vsákne všechno jeho myšlení obyčejná díra, již objeví ve sloupu uprostřed; zároveň v&#160;ní zmizí i&#160;poslední stopy přízraků, jejichž rej kolem toho bájného, měděnkou zezelenalého stožáru se chystal přistihnout.</p>
			<p class="MLP_text ParaOverride-1">Málem se zdá, že město před ním uhýbá záměrně, a&#160;zklamává jeho očekávání s&#160;jakousi poťouchlou radostí. Když vyšplhá na plošinu slavné Věže, naskytne se mu za odměnu jen pohled na pár zašlých bedýnek, které se na jejím úpatí boří do bahna pod břehem Seiny; sotva si při vstupu do Invalidovny položil otázku, zda tu lze spatřit jejího věhlasného nájemníka, už mu jde vstříc strohá odpověď: jen <span class="MLP_znak_kurziva_11b">zezadu</span>! Pohled, jímž bloudí po nádvoří, se sice v&#160;tutéž chvíli sráží s&#160;císařovou sochou, ta mu však přezíravě ukazuje záda. Berliozův pomník na náměstíčku Adolpha Maxe, nedaleko domu, kde je ubytován, se od něj dokonce odvrací, ať sem přichází odkudkoli, jako by se otáčel zády do všech světových stran najednou. (Výzkumník sám si na náměstíčku připadá sotva viditelný&#160;– a&#160;reálný&#160;–, když náhle bloudí v&#160;jeho tichém parčíku, mezi zavřeným kioskem, vágní hromadou písku a&#160;odpadkovým košem změněným ve stojan s&#160;antikvárními časopisy, jako v&#160;muzeu blíže neidentifikovaných předmětů. Drobný, čistě symbolický plůtek dělící parčík od okolí ostatně nasvědčuje tomu, že tu ty předměty jsou vystaveny jen jako matné <span class="MLP_znak_kurziva_11b">vzorky</span>…) Věci za sebe rovněž nastavují pouhé klamné vidiny. Z&#160;ústí ulice, která před ním vybíhá z&#160;náměstí Republiky, mu jde vstříc jen iluze namalovaného nebe, lákavý secesní plakát na jednom z&#160;letohrádků ve Versailles se dřív, než k&#160;němu hrdina dorazí, stáhne beze stopy do trhlin na fasádě; znamení, které spatří na pozdně odpoledním nebi, je ve skutečnosti jen letmý odlesk na okně jeho taxíku (je pravda, že je o&#160;to dojemnější). Fiktivní je i&#160;smělost milenců, kteří jako příkladně pařížský, osvobozený pár předvádějí veřejně v&#160;metru své nejdůvěrnější hry; když se na ně hrdina lépe podívá, má dívka v&#160;ústech jen ruku, a&#160;ke všemu svou vlastní. Gesto, které přistihne na obrazu ukrytém v&#160;přítmí Notre-Damu&#160;– Ježíš se něžně dotýká prstem břicha hříšnice&#160;– ustoupí vzápětí jen své trapné imitaci v&#160;provedení staré ropuchy, která na plošině vagonu vráží zas a&#160;zas deštník do břicha jiné, mladší ropuchy v&#160;ohavně žluté pláštěnce. Ještě když hrdina pohlédne k&#160;zemi při odletu zpátky, překryjí mu šachovnice polí trapné plechové záplaty na křídle letadla…</p>
			<p class="MLP_text ParaOverride-1">Jinde&#160;– ne bez znaleckého úsměvu&#160;– uvidí věci jen předstírat pomyslný význam, teatrálně se předvádět a&#160;naparovat. Potěší ho už to, jak vážně se nijak výjimečná budova honosí návěštím se jménem Hôtel Idéal; i&#160;versailleský zámek se ukáže být jen dojemnou kulisou, skutečné slunce rozlité po okolním parku to ještě podtrhne. Hlídač, který uvnitř chodí chodbou vyloženou zaprášenými zrcadly, tu rázuje jako na obrázku z&#160;jakéhokoli baedekeru a&#160;jako nikdy předtím ani potom&#160;– tak ho tuhý krok mění v&#160;herce debutanta a&#160;banální úterý v&#160;den slavné premiéry. Také početná pařížská divadla budí v&#160;hrdinovi vzrůstající údiv, čím víc kolem nich chodí, tím zmatenější a&#160;pošetilejší představu má o&#160;tom&#160;– říká si se zálibným mlasknutím&#160;– co se v&#160;nich odehrává a&#160;proč; už program vyvěšený u&#160;vchodu je tak nepravděpodobná návnada, že se z&#160;toho nutkavě rozchechtá, náhle jak přistižený v&#160;hebkém zářijovém světle.</p>
			<p class="MLP_text ParaOverride-1">Stejně ho mate, jak proradně se věci kolem něj v&#160;tom pozdním jasu přesouvají. V&#160;příšeří Muzea dekorativních umění, nic než ten tichý záblesk: krátké zasálání plátna s&#160;hořícím korábem, zahlédnutého za dveřmi <span class="MLP_znak_kurziva_11b">vedlejšího</span> sálu. Když upře pohled na záři, která rozsvěcí večerní nebe za Barbès, sklouzne světlo zrádně po obzoru z&#160;jednoho konce na druhý; teprv pak se rozezní i&#160;siréna neviditelných hasičů. Snad má z&#160;těch posunů pochopit, že Paříž sama se ráda přemisťuje; že optici, které nenašel na noční avenue, ho mohou jednoduše čekat jinde, v&#160;jiné ulici a&#160;v&#160;podobě banálních taxikářů nebo blikající váhy. Přijel se do města dovědět, že věci se lépe dají dobýt z&#160;boku než čelním útokem? Nikdy se aspoň městu necítí být blíž, než když k&#160;němu vyšle nestřežený pohled a&#160;přistihne ho samo nepřipravené, ve chvíli, kdy se nehlídá a&#160;dá se spatřit bez masky. Zčistajasna jen bledá a&#160;vyplašená tvář chlápka v&#160;postranní chodbě metra, před plakátem, kam se chystá přikreslit sprosté znamení; pasažéři ztuhlí na plošině vagonu, bez dechu a&#160;s&#160;očima v&#160;sloup, vteřinu před zavřením dveří. Paříž, s&#160;kterou se opravdu setkává, je zároveň nečekaně těsná a&#160;rozlehlá, těch pár důvěrných pohledů, které mu dopřává, mu ji právě tak stačí přiblížit celou naráz, jako ho nedohledně rozptylují, odvracejí ho od jeho úkolů a&#160;plánů i&#160;od vlastní osoby.</p>
			<p class="MLP_text ParaOverride-1">Občas z&#160;města zachytí jenom drobný záchvěv, zvlnění břečťanového závoje na průčelí vilky nebo zákmit plakátu napůl odlepeného z&#160;ohrady, na němž letmo ožívá tělo sličné nahotinky. Dělník nese městem jako poselství jen prchavý odlesk na plechovém plátu, prázdný kruhový rám trčící z&#160;průčelí nad krámem, místo vývěsního štítu, není víc než obruč pro salta zčeřeného vzduchu. V&#160;ten večer, kdy výzkumník prvně navštíví slavnou tržnici, její budovy, opuštěné a&#160;vyhaslé, ho obklíčí jen hlubokým, nehybně dýchajícím tichem; když se k&#160;jedné přiblíží, pohne se v&#160;její hloubi na háku jediná opuštěná kýta, nadzvednutá krátce průvanem jako nejlehčí z&#160;maket. Nenápadné a&#160;prchavé signály se mu zároveň jeví jako pravé šance, když překvapí přes sklo krámku prodavačku, jak jedním pohybem upravuje zákazníkův límec, gesto jím projede tak pronikavě a&#160;přesně, jako by v&#160;sobě soustředilo všechen smysl.</p>
			<p class="MLP_text ParaOverride-1">Každá z&#160;těch němých zpráv jistě jen ještě víc rozostří jeho myšlení, nadlehčení, které v&#160;nich nachází, také dovršuje jeho zmatek. Začne tak nakonec své dobývání města chápat jako sled pouhých proher a&#160;ztrát, a&#160;vidět jeho smysl v&#160;čirém plýtvání; když se v&#160;pozdních hodinách vrací ke svým hostitelům, hází marnotratně drobné toulavým kočkám, přeje si dokonce nakoupit drahé voňavky jen proto, aby je v&#160;noci rozléval po pustých křižovatkách. Od prodejné dámy by za své peníze nechtěl víc, než aby se s&#160;ním trochu líbala v&#160;parku&#160;– a&#160;dala se pak ctnostně doprovodit domů. Jeho cestovní deník stačí ilustrovat snímek výlohy, kterou v&#160;den, kdy ho přišel pořídit, našel zavřenou; neměl by jistě zapomenout ani na fotografii plakátu, na němž žena ukazuje hladká, žádnou střílnou nenarušená záda. Neodveze si taky jediný suvenýr, až na kalíšek, který <span class="MLP_znak_kurziva_11b">nechá</span> ve výloze starožitnictví i&#160;s&#160;nerozbitným mramorovým vejcem, s&#160;nímž navždy srostl.</p>
			<p class="MLP_obrazky_-12-0-"><img class="_idGenObjectAttribute-8" src="../Images/007.jpg" alt=""/></p>
			<p class="MLP_popis_obrazku_stred">Dělník nese městem jen prchavý odlesk na plechovém plátu, prázdný kruhový rám nad krámem není víc než obruč pro salta zčeřeného vzduchu.</p>
			<p class="MLP_obrazky_-12-0-"><img class="_idGenObjectAttribute-9" src="../Images/008.jpg" alt=""/></p>
			<p class="MLP_popis_obrazku_stred ParaOverride-3">Výloha, kterou v den, kdy přišel pořídit její snímek, našel zavřenou…</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Jeho úlovek moc nevydá: kromě několika záchvěvů jen pár zřetelných, ale nehybných záchytných bodů, které se nedohledně propadají samy do sebe. Ať se mu zdají sebevýmluvnější, tvoří ty bóje v&#160;proudu jeho pařížských dní pouze nerozpustné žmolky, jejich konkrétnost zas a&#160;zas proráží a&#160;rozptyluje každou slovní a&#160;pojmovou tkáň, do níž se je snaží vpojit. Akvárium plné vycpaných kun a&#160;lišek, které si bůhvíproč dal do výlohy optik na bulváru St-Germain, jej jistě znovu přitahuje svým záhadným <span class="MLP_znak_kurziva_11b">přemístěním</span>; předmět však uprostřed křehkých čoček a&#160;brýlí trčí tak neomaleně a&#160;zpupně, že je jen tíživě přítomný a&#160;nedá se vtáhnout do žádného snění, žádné potulky nebo dobrodružné výpravy. Dokonce i&#160;v&#160;prorokově bytě, když tam hrdina konečně pronikne, se jeho pohled vprostřed nespočetných magických objektů a&#160;přízračných obrazů zas a&#160;zas nutkavě vrací k&#160;nanejvýš reálným věcem: ke kufru, klobouku a&#160;plášti do deště, které prorok před svou poslední cestou odložil v&#160;předsíni a&#160;ponechal je navždycky jejich skromné každodennosti. V&#160;průchodu sousedního domu se právě tak myšlenka „spojitých nádob“ navždy rozbíjí o&#160;strohou skutečnost dvou symetrických vitrin; v&#160;jedné visí holá žárovka, ve druhé jen trs spálených drátů bez žárovky.</p>
			<p class="MLP_text ParaOverride-1">I&#160;když na věci doráží a&#160;zaklíná je, aby vydaly své tajemství, dosáhne nanejvýš toho, že před ním trochu ustoupí a&#160;dají mu nahlédnout do zamlklé noci, jejíž práh střeží. Jeho nejvlastnější pařížské objevy tak nejspíš jsou jen němé plamínky několika živých, ale nespojitých vjemů: svěžest prvního doušku <span class="MLP_znak_kurziva_11b">rosé</span> nebo palčivá bledost míjející holky, jak do něj krátce pronikly na pozadí rozlité tmy. Je přitom možné, že němá rozloha, která mezi těmi signály zívá, stejně jako jeho vlastní neschopnost jim odpovědět, v&#160;sobě tají také nový jazyk a&#160;novou řeč; neztratil schopnost vyjadřovat se navyklým způsobem jen proto, aby si vytvořil jiný, lépe sladěný s&#160;řečí věcí samých? Ticho, které ho v&#160;Paříži zalehlo, by potom znamenalo jen oněmění smluvených znaků, nutné k&#160;hledání dalších možností. Když v&#160;chůzi míjí hrdou budovu Domu literatury, která je náhle sama jenom němá masa obalená temnými plachtami&#160;– jako mluvka se zalepenou pusou&#160;–, vidí v&#160;tom tak nečekané povzbuzení a&#160;příznivé znamení. Čím hlouběji umlká oficiální řeč, tím rázněji se z&#160;jejích trosek zvedá šum nové, pravdivější mluvy.</p>
			<p class="MLP_text ParaOverride-1">Podobně ho uklidní, když objeví bývalé sídlo malíře z&#160;konce století, kde vzdor proměně vily v&#160;muzeum všechno zůstává živé; ve vysokých místnostech s&#160;rozvrzanou prkennou podlahou, která při každém kroku neklidně sténá, visí mezi množstvím rozmalovaných obrazů jediný dokončený, malířův dům nepřestal být dílnou otevřenou dalšímu vývoji věcí a&#160;prací. Neuzavřenost jako by byla vepsána přímo ve stylu (a&#160;v&#160;duchu) vystavených děl, každé z&#160;nich je zároveň vypracované a&#160;nehotové, opuštěné ve stavu, jehož nedovršenost sama prochází subtilními variacemi; tělo jedné Salome je mlhavý objem bez kontur, jiné precizní, ale plošná kresba. I&#160;malířova řeč je sledem střídavých zemdlení a&#160;procitnutí, tvary, které po sobě nechal na plátnech, jsou samy jen signální světla, mezi nimiž dýchá ticho a&#160;prázdno.</p>
			<p class="MLP_text ParaOverride-1">Jako by mu to mělo pomoci v&#160;pochopení malířova poselství, pro­žije hrdina den před odjezdem dost nepravděpodobné setkání, nebo spíš znovushledání: když míjí sluncem ozářený vchod do hotelu, před nímž se podivné postavy lámou a&#160;ohýbají smíchy, pozná zčistajasna čtveřici flamendrů, kterou čtrnáct dní předtím potkal v&#160;bistru, jen pár kroků odtud. Zatímco cítí opravdovou závrať z&#160;nemožnosti představit si pouť, která po dvou týdnech dovedla postavy od nároží k&#160;nároží, chápe náhle, že celý jeho pařížský pobyt byl jen mezerou mezi jejich prvním a&#160;druhým zjevením, úlevnou pauzou, v&#160;níž mohl znovu nabrat dech. Mezi dvěma výstupy přeludných opilců, dvěma náčrty Salome nebo dvěma blikajícími světly, nic víc než prázdno, které je i&#160;otevřenými dveřmi: výzvou k&#160;odhození zátěže, k&#160;obnovení pozornosti a&#160;schopnosti dát se k&#160;dispozici.</p>
			<p class="MLP_text ParaOverride-1">To, co ho vede dopředu, je konečně právě nepřítomnost věcí; jde jenom za tím, co dosud chybí tam před ním, za věcmi, které teprv pozná, a&#160;za tím <span class="MLP_znak_kurziva_11b">druhým</span>, v&#160;nějž se až časem změní sám. V&#160;tuto chvíli si ničím není jistý, začlo jen trochu poprchávat; pojednou&#160;– už na cestě k&#160;letišti&#160;– se ale cítí bohatý vším prázdným prostorem, který se před ním otvírá mezi velkými písmeny reklam, na panelech přibíhajících netečně pozdravit netečné ubíhání dálnice. Náčrt pařížského pobytu, který za sebou nechává, ho svými zámlkami a&#160;svou nedovršeností vybízí už teď, aby se do města vrátil, a&#160;dává mu dost důvodů a&#160;sil k&#160;odjezdu z&#160;míst, kde to příliš zná.</p>
			<p class="MLP_text ParaOverride-1">Ztratil-li v&#160;cizím městě řeč, bylo to ostatně i&#160;proto, že mu tu náhle chyběla ta syntaxe, která jeho slova spojuje a&#160;rozhýbává v&#160;kontaktu s&#160;přáteli, s&#160;těmi, kterým je adresuje a&#160;které musel nechat v&#160;rodném městě, aniž měl možnost&#160;– z&#160;nedostatku času&#160;– najít jim podobné mezi pařížany. K&#160;tomu, aby mu Paříž ztracenou řeč vrátila&#160;– myslí si&#160;–, by stačilo, aby tu prožil nová setkání, znamení města by přestala být nečitelná, kdyby je dešifroval s&#160;někým blízkým. Natož s&#160;tou, která prozatím jen chybí na jeho obzoru, ale jejíž kroky se už teď slyší přibližovat, čím dál zřetelněji, za stěnou ticha. „Celou svou první osobou jednotného čísla“, píše si na závěr do deníku, „se obracím k&#160;lásce, která přijde. A&#160;k&#160;budoucím fackám. A&#160;k&#160;lásce.“ O&#160;něco dál lze už teď číst seznam věcí, které si před příští cestou musí přidat do kufru: aspirin, toaletní papír, druhé kalhoty, jehlu a&#160;nit.</p>
		</div>
</body>
</html>