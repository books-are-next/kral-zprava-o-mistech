<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">7/ Do Ameriky</p>
			<p class="MLP_citat_autor ParaOverride-1">„Amerika je buď právě tady, nebo není nikde.“<br/>Novalis</p>
			<p class="MLP_text_bez1radku ParaOverride-1">Dík nonšalanci, s&#160;níž obývá své obrysy, může Plzeň výzkumníka dovést až do Ameriky. Mezi přízraky, které zalidňují paměť města, ostatně defilují i&#160;skuteční američtí vojáci, ti, které Plzeň, co jediné město v&#160;zemi, vítala jako osvoboditele na konci války&#160;– vzdor vetu velkého generalissima, jenž tu roli vyhradil vlastním jednotkám. Vzpomínka na Američany je pro obyvatele města tím živější, že zemi oficiálně osvobodila konkurence; i&#160;současní obránci vlasti (včetně výzkumníka) se jen uboze vlečou ve slavných stopách USmanů. Stesk po nich, říká se, dal Plzni rovněž odvahu k&#160;jediné vzpouře, kterou země zažila od války a&#160;jíž město reagovalo na potupnou měnovou reformu. Hostujícím sonnyboyům samým, to se ví, se Plzeň nejspíš jevila jako dost fádní posádkové město, sice větší než Winchester nebo Prescott, ale trapně neznalé hamburgerů. Byl <span class="MLP_znak_kurziva_11b">Continental</span> mezi deskami, které tu poslouchali po setmění, teskně natlačení kolem gramofonu vláčeného v&#160;džípu po celé Evropě? Důstojníci si nepochybně vychutnali pohodlí stejnojmenného hotelu, ledaže by ten dostal své jméno až po tom, co tudy Američané protáhli&#160;– a&#160;právě na počest desky a&#160;jejího broukání v&#160;ležení hrdinů, na kraji památných večerů.</p>
			<p class="MLP_text ParaOverride-1">Mezi vojáky se v&#160;paměti města mísí jiné zámořské přízraky, fešně operetní, ale nijak heroické. K&#160;obrazu slova „čechoameričané“, jímž jsou označovány, to ostatně jsou jen šarmantní kříženci, Češi, kteří se v&#160;Americe usadili a&#160;po závratné kariéře v&#160;kterémsi velkohokynářství dojížděli zpátky do vlasti, ohromovat svým úspěchem závistivé známé a&#160;příbuzné. Právě pro ty bohaté strýčky a&#160;jejich návštěvy se zřejmě původně stavěly oba velké hotely města, jejichž názvy samy jako by je sváděly k&#160;pobytu hned odkazem na jejich američanství, hned zas apelem na jejich stesk po domově: na jedné straně kosmopolitní Continental, na druhé konkurenční hotel Slovan. Snadno si lze představit i&#160;dobové prospekty&#160;– z&#160;desátých nebo dvacátých let&#160;– určené výhradně našim velkohokynářům a&#160;vychvalující komfort obou hotelů v&#160;jejich hybridní hatmatilce, v&#160;češtině, jež se sama zkřížila s&#160;američtinou. Plzeň je první město země, kam přijíždí vlak směrem od západu; je jen přirozené, že k&#160;sobě úsměv kříženců chtěla přilákat, dokud byl čerstvý.</p>
			<p class="MLP_text ParaOverride-1">Amerika ale není v&#160;Plzni přítomná jen díky stínům z&#160;minula. Někdy, jak prochází pustými ulicemi, ji průzkumník vidí vyvstávat vprostřed města, pár kroků před sebou; Amerika na něj zničehonic zívá z&#160;prázdných a&#160;špinavých automatů na cigarety, které míjí v&#160;noční pustině u&#160;nádraží, zbývá jen posypat dno skříněk trochou zrní, aby působily ještě věrohodněji. Amerika, vidí to náhle jasně, mu jde vstříc i&#160;z&#160;ubohého výjevu ve výkladu správkárny obleků, namísto chybějícího panoptika. Také druhý výklad&#160;– ten s&#160;vyzáblým přízrakem kola&#160;– má své americké chvíle: stačí pomyslet na večer, kdy před ním ulevil svým přetíženým útrobám a&#160;vzápětí hrdě oznámil svým kumpánům, že právě pozvracel Ameriku… Jen málo, pouhé nic, dokáže bájnou zem zpřítomnit; stačí večer&#160;– a&#160;ticho&#160;– s&#160;určitým odstínem modré, ne víc, jak si poznamená do notýsku, než jediná amerika zapálená v&#160;České ulici (mluví jistě o&#160;cigaretě). Nic, jinak řečeno, než doušek melancholické nonšalance a&#160;trochu zvířeného prachu.</p>
			<p class="MLP_text ParaOverride-1">Amerika, o&#160;jejíž průzkum tu jde, je jistě země zvláštního druhu; nemá hranice, nesplývá se stejnojmenným světadílem ani nekončí na rozhraní mezi hmotným městem a&#160;tím, které v&#160;sobě nese ulicemi míjející chodec. „Co je tvá osobní Amerika?“, otázka, již kdysi položila přátelům výzkumníkova známá, rázem předmět jasně vymezila. Jak vidět, nejde tak o&#160;zeměpisnou polohu jako o&#160;americké aroma a&#160;fluidum, vysílané věcmi nezávisle na místu jejich původu.</p>
			<p class="MLP_text ParaOverride-1">Americká je rovněž hromádka špinavě bílých kamenů, které se zimomřivě choulí za Continentalem: ubohý kus přírody, jako zfušované a&#160;z&#160;druhé ruky, možná pouhá maketa… Maketa, přesně tak; ze všeho nejdřív je jeho Amerika maketou. Podstata toho, co ho na ní láká, se nachází celá v&#160;tom dalším výkladu&#160;– pro změnu řeznickém –, kde posmutněle visí jen omšelé atrapy salámů. (Ještě po létech si oblíbí hovězí salámy z&#160;malých židovských krámů&#160;– v&#160;pařížském Marais i&#160;jinde&#160;– kvůli tomu, čím se atrapám podobají, počínaje jejich rudou barvou jakoby dutou a&#160;vyhaslou právě nadbytkem červeně; kdykoli se do nich zakousne, zažije slastný pocit, že vychutnává to, co žádnou chuť nemá, lahodnost fádnosti samé.) V&#160;další plzeňské výloze se celá Amerika stáhla do popelavé pachuti rána po slavnosti; jenom trochu zašlých, bělavých, modravých a&#160;načervenalých třásní&#160;– blízkých těm, jimiž se mává při baseballových zápasech a&#160;průvodech mažoretek&#160;– tu uvízlo na holých starých soklech, jako chaluhy zanechané příbojem. Je tu také pustý Český dvůr a&#160;těžkopádné malované slepice na pouťových plátnech, která přežívají ve výloze blízkého rámaře, co vyhaslé symboly někdejší agrární a&#160;národní pýchy: vlastenectví, které je samo omšelá maketa z&#160;papendeklu, přeludně <span class="MLP_znak_kurziva_11b">čechoamerické</span> k&#160;obrazu zámořských strýčků.</p>
			<p class="MLP_text ParaOverride-1">I&#160;v&#160;hlavním městě, když se tu nakrátko znovu octne, může proniknout až do Ameriky; stačí, když vystoupí do podkroví domu na okraji městského středu. Sotva mine pootevřené dveře výtahu, trvale zablokované botou s&#160;krunýřem ztvrdlého bláta, začíná vdechovat vzduch Ameriky zároveň s&#160;prachem krátké chodby, která vede k&#160;nevelké mansardě; zbývá vejít dovnitř, pokročit k&#160;vikýři, počkat, až se začne stmívat, a&#160;vyklonit se ven. Jako nikdy pak vychutnává Ameriku v&#160;jediném tichém pohledu na úzkou střechu, z&#160;jejíhož okraje trčí&#160;– obráceně&#160;– masivní písmena jakési reklamy; pokrývá je hustá vrstva naježených sazí, jako černá kožešina, jen na lemu písmen z&#160;ní prosvítá bledá neonová záře. Nemusí jít dál, všechno je tady, mezi dveřmi, které za sebou zavřel, a&#160;písmeny, která mu nastavují svůj zašpiněný rub, mezi poslední bójí křápu ve dveřích výtahu a&#160;výhledem na město za oknem, které se mu zároveň nabízí a&#160;točí se k&#160;němu zády. Až se zdá, že tu uvíznul, jakoby navždycky odsouzen jen k&#160;pobytu za kulisami. Zákulisí je přitom i&#160;pravé jeviště, celá Amerika je tu zavřená s&#160;ním.</p>
			<p class="MLP_text ParaOverride-1">(Připojí k&#160;Americe také dekorace komnat, do nichž občas nahlíží při prohlídce muzejí nebo starých zámků a&#160;kam ochranná šňůra dovoluje vnikat jen očima, na dálku a&#160;na chvíli lítostivého povzdechu; ty pohostinné salony nabídnuté jaksi k&#160;pobytu jen našim fiktivním dvojníkům. Ze všech návštěvníků z&#160;masa a&#160;kostí je to přitom on, kdo jako nikdo jiný obývá sály <span class="MLP_znak_kurziva_11b">zpoza šňůry</span>, a&#160;chutná takříkajíc až do dna jejich prázdnotu pouhých modelů, příbytků pro panenky v&#160;životní velikosti.)</p>
			<p class="MLP_text ParaOverride-1">Kdysi snil o&#160;soukromém sídle jako o&#160;maketě světa; jeho Amerika je tentokrát maketou vestavěnou přímo do světa. Její umělost je zároveň substancí; nedokrevný a&#160;pilinami vycpaný salám je pravé sousto, Amerika je skutečná právě jako model, autentická náhražka a&#160;trvale obývaná kulisa. Zcela k&#160;obrazu těch emblematických, nad jiné amerických objektů, jimiž jsou mrakodrapy nebo (původní) láhev na Coca-Colu z&#160;lisovaného skla. Stejně jako relief na láhvi&#160;– té skleněné miniatuře buildingu&#160;– jsou „barokní“ římsy a&#160;věžičky mrakodrapů Chicaga nebo New Yorku jen sériové odlitky, zní pod svou zdobností dutě&#160;– úměrně fádnímu provozu v&#160;kancelářích, které v&#160;nich sídlí&#160;– tak jako tmavá tekutina v&#160;láhvi není víc, než mdlá limonáda. Země-maketa, kdekoli na ni narazí, je přesto hmotná a&#160;konkrétní, nepochybně skutečná třeba ve srovnání s&#160;tou, jež se údajně skrývá za slovem Australie a&#160;o&#160;jejíž existenci se mu nikdy nepodařilo přesvědčit (také jeho otec, který tam údajně kdysi odjel, je pouze navždy nehmatný přelud). Připustit skutečnost Ameriky lze jistě jen tehdy, když od ní nečekáme, co nemůže nabídnout: hutnou a&#160;sytě tělesnou hmotnost, plnou masa a&#160;šťáv. Hastroš není pravé strašidlo, hadrový pes je jen bledý pohrobek zvířete, které se vytratilo z&#160;klece.</p>
			<p class="MLP_text ParaOverride-1">Zbývá ten neopomenutelný fakt: také povadlá skutečnost je skutečná a&#160;přítomná jako jiná. Někdy dokonce jakoby s&#160;větší silou, a&#160;právě pro svou skromnost a&#160;chudobu. Jasně to ukazuje příklad starých filmových musicalů, samosebou amerických. Sotva lze najít něco vyhaslejšího než přízraky těch zašlých, poškrábaných snímků s&#160;doprovodem šeplavého jazzbandu, za nímž je bubeníkův činel sotva povzdech z&#160;mořského dna&#160;– nemluvě ani o&#160;šedi černobílých záběrů, které předem redukují svět na popelavé trosky. Máloco je přitom pro průzkumníka tak intenzivní, jako když dávné vidiny vystoupí z&#160;hlubin a&#160;začnou třaslavě defilovat po plátně, nejisté chvění na rozhraní bytí a&#160;nebytí je činí jen přítomnějšími a&#160;mění jejich křehkost v&#160;sílu.</p>
			<p class="MLP_text ParaOverride-1">Platí to i&#160;o&#160;památném <span class="MLP_znak_kurziva_11b">fredu-ledu</span>, nad jiné fádní a&#160;bezkrevné lahůdce, již zběsile mlsal v&#160;dětství, vzdor odporu, který budila u&#160;jeho rodičů. Mimo vší pochybnost ji tak vášnivě cucal a&#160;utrácel v&#160;teplejších dnech všechny peníze jen za ni, za fredo-ledo, právě proto, že ji tvořilo tak málo: váleček zmrzlé vody, mírně narůžovělé nebo nažloutlé a&#160;jen z&#160;dálky ovanuté chutí jahod nebo citronu, mizící na jazyku v&#160;chladu tajícího ledu či zbytku sněhu. Pochoutka, ještě prchavější než obláček cukrové vaty, byla jen zhmotněné nic<span class="CharOverride-3"><span id="footnote-002-backlink"><a class="_idFootnoteLink" href="../Text/zprava_o_mistech_017.xhtml#footnote-002">*</a></span></span>; spíš než skutečnou zmrzlinu v&#160;ní chutnal její čirou ideu a&#160;svou vlastní chuť ji olizovat, možná jen touhu, již vkládal do náhlého rozhodnutí dát si jedno „fredo“.</p>
			<p class="MLP_text ParaOverride-1">To, co ho okouzlilo v&#160;té falešné zmrzlině, také nejvíc hledá ve své Americe: realitu náhražky, zklamávající, ale konkrétní, v&#160;níž může vychutnat zklamání samo. Není odtud jistě daleko ani k&#160;velkému Disneylandu, jímž je bájný ráj za mořem, „skutečná“ Amerika se svými mažoretkami a&#160;nafukovacími svalovci, svými musicaly a&#160;pře­ludnými strýčky; země zasvěcená výhradně výrobě maket, zbudovaná na kultu zdání a&#160;optického klamu, je také královstvím zklamaných přání. V&#160;dobách freda-leda mu ostatně učarovaly také mámivé balíčky UNRRA, které ze zámoří přímo pocházely; mohl v&#160;nich chutnat totéž nic hned v&#160;několika různých variantách&#160;– v&#160;podobě sucharů, žvýkací gumy, nakyslého prášku v&#160;sáčcích z&#160;tenkého plechu&#160;– a&#160;poznávat ho do nejjemnějších odstínů. Chuť Ameriky a&#160;ničeho měly ale už předtím jeho dětské hračky, lepenkový model krajiny nebo suché akvarium s&#160;rybami z&#160;papíru, které byly i&#160;miniaturní makety.</p>
			<p class="MLP_text ParaOverride-1">Americká byla také&#160;– a&#160;především&#160;– celá atmosféra doby, v&#160;níž prožil rozhodující část dětství: prvních poválečných let, kdy se do znovunalezené chuti žít mísilo znepokojení z&#160;nejisté budoucnosti a&#160;obnovený život jasně ukazoval, že je pouze chvějivým <span class="MLP_znak_kurziva_11b">provizoriem</span> bez pevných kontur. (Přítmí mezi vydřevenými stěnami krejčovského salonu, poslední rezerva světa, který tu byl předtím a&#160;jehož důvěrnost a&#160;řád byly odsouzeny k&#160;zániku, se zároveň propadalo navždy ke dnu zaskleného paláce ve středu hlavního města.) Pro­vizorium ještě prohluboval ten provinční duch, jenž v&#160;malých zemích jako ta jeho rázem všemu dává trochu dutější zvuk; samozřejmě včetně obdivu obyvatel k&#160;americkým vojákům, žvýkačkám, filmovým hvězdám a&#160;konzervám UNRRA. Amerikanismus provincií, maketa makety, je ještě autentičtěji americký než jeho původní model.</p>
			<p class="MLP_text ParaOverride-1">Ten, který výzkumník viděl rozkvétat po válce, to ukázal tím lépe, že navždy zůstal provizoriem. Duch poválečných let, jejich jazz, flámy a&#160;lízátka zmizí z&#160;místních bulvárů v&#160;roce 1948, dobová frenezie bude jen závorkou, která se vzápětí uzavře, vystřídána ponurou vládou stínů. Vzpomínka na ni se změní v&#160;tím solidnější přízrak, trvale dotírající v&#160;paměti svou nepřítomností.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Po tom, co se k&#160;ní přiblížil v&#160;Plzni, se shledal s&#160;Amerikou o&#160;kus dál, v&#160;Karlových Varech, kam zajel z&#160;Plzně na krátké „školení“. Hned po příjezdu je z&#160;toho celý pryč a&#160;bez sebe: sotva se střetne s&#160;ruchem městské kolonády, pozná jeho jedinečný akcent, proudění a&#160;hemžení okolo je totožné s&#160;tím, kterým v&#160;jeho dětství žilo hlavní město. Uprostřed éry velkého spánku se tu dav vlní a&#160;čeří v&#160;průvanu poválečného provizoria, zmítá jím táž provinčně kosmopolitní horečka, jako kdysi. Vrátila se mu také znepokojivá různorodost, podezřelí překupníci a&#160;obskurní nevěstky se z&#160;něj co chvíli vynoří vedle nevinných lázeňských hostů.</p>
			<p class="MLP_text ParaOverride-1">Z&#160;chlapíka, jenž kdysi vyvstal z&#160;davu před ním a&#160;před jeho matkou, poblíž živé křižovatky na rodném předměstí, vyzařovala zvláštní hrdost. Sotva je pozdravil&#160;– poprvé od konce války&#160;–, už naléhal, aby jim mohl předvést jak se teď, ve znovu rozjetém světě, „nechává vozit“. A&#160;vzápětí to také ukázal: vrhl se doprostřed křižovatky, vybral si jedno z&#160;projíždějících aut a&#160;s&#160;rukou napřaženou před sebe s&#160;ním kus popoběhl. Vracel se k&#160;nim pak jako ten, kdo vychutnává svůj triumf, tvář ověnčenou širokým úsměvem. Je pravda, že den byl slunečný a&#160;válka u&#160;konce, chlapík naháněl trochu strach, ale svou věcí se zdál být jistý. V&#160;každém případě dal tenkrát hrdinovi vytušit, že život, který ho čeká, znamená především pohyb, co nejvíc pohybu: provizorium obývané co nejrozhodněji, bez váhání a&#160;s&#160;trvale pohotovou nonšalancí.</p>
			<p class="MLP_text ParaOverride-1">Na karlovarské kolonádě, teď dost pusté (nastala noc), mu po letech ticha jde náhle vstříc aspoň zachmuřený prorok s&#160;bradkou a&#160;černým širákem, snad i&#160;s&#160;širokou bohémskou kravatou. Poselství, které mu vzápětí předá, je jistě spíš varování: dlouhý nářek nad skrytou bezútěšností města, kde podle něj „není kam jít“ (až se zdá, že mluví o&#160;Plzni)&#160;– což mu nezabrání zmizet, sotva domluví, v&#160;nejvybranějším místním podniku. Než výzkumníka opustí, zadívá se ještě k&#160;obzoru za jeho hlavou a&#160;vyrazí ze sebe poslední tirádu; čeká jen na to, skanduje pateticky, až znovu vyjde „velká lampa slunce“, aby se z&#160;města vytratil do okolní přírody. Pro větší názornost mu z&#160;klopy odřeného žaketu už trčí menší vzorek, větvička chvojí…</p>
			<p class="MLP_text ParaOverride-1">Amerika a&#160;poválečné provizorium dýchají i&#160;z&#160;masy karlovarských obchodů a&#160;krámů, jako z&#160;pouťových stánků, kde bájná země hojnosti dál tajně pořádá svůj jarmark. Ze stánků, nebo aspoň z&#160;jejich přežívajících trosek; ty nejpřitažlivější patří znovu k&#160;těm nejzchátralejším, jak lemují obyčejné ulice skryté za impozantní paláce kolonády. Jedna z&#160;výloh je tu doslova vypleněná, změněna v&#160;bezednou, neodvolatelnou pustinu, která ale nepřestává mluvit, znít do nedohledna ozvěnou zuřivé likvidace, jíž padla za oběť; jen špinavě bílé a&#160;podnapilé <span class="MLP_znak_kurziva_11b">O</span>, ubohá nula, zbývá na skle z&#160;někdejšího nápisu. Poválečný shon víří diskrétně dál i&#160;na nevelké křižovatce, kde skleněné návěští s&#160;vybledlým nápisem&#160;– červeným na žlutém pozadí&#160;– hlásí blízkost další podivuhodné atrakce: CIGARETY-CUKROVINKY. Kromě toho, že atrakce (skrytá v&#160;nedalekém výklenku) je další obskurní automat, tu lze rázem rozpoznat Ameriku z&#160;naléhavé pocty, již reklama vzdává oralitě: dumlíkům a&#160;lízátkům všeho druhu. Průsvitným sklem a&#160;bledými barvami se i&#160;návěští samo podobá cucavému bonbonu.</p>
			<p class="MLP_text ParaOverride-1">Vzdor matoucímu jménu je americká také velká budova Národ­ního domu, dávného společenského centra, které množstvím svých restaurací a&#160;sálů neodbytně připomíná vlastenecké středisko… jak bezpochyby existuje kdesi v&#160;Chicagu. Výzkumník se sem tentokrát vydává s&#160;jasným cílem, má v&#160;budově naplnit konkrétní poslání. Nemusí se ani ptát na cestu; všude ve městě mu ji značí plakáty „světového varieté“, které Národní dům hostí týž večer a&#160;které slibuje být stejně barvité jako jeho poutače.</p>
			<p class="MLP_text ParaOverride-1">Anděl, jemuž má předat poselství&#160;– zdánlivě pouhý pozdrav, ale K. na tom tolik trval!&#160;– nepracuje právě ve varieté, to je pravda. Každá Amerika má nutně svou hierarchii, a&#160;ta, již chce K. pozdravem zasáhnout, je zatím jen servírkou v&#160;kavárně. Když výzkumník k&#160;Domu dorazí, je naneštěstí právě kavárna zavřená. Rozlehlý sál je prázdný, podél zdí stojí místo nábytku škopky s&#160;vápnem a&#160;velké role tapet a&#160;nevzrušeně polykají prach; jen v&#160;přilehlé hale se rojí hloučky návštěvníků zabraných do živých diskusí, jako zaměstnanci, kteří si sem zašli jen tak v&#160;civilu&#160;– snad i&#160;s&#160;rodinami&#160;– ověřit postup prací; už předem, to se ví, celí vzrušení při představě, oč lépe jim nové úpravy lokálu umožní okrádat hosty… Ta, kterou hledá, ale mezi nimi není; musí tak vyjít až pod střechu budovy, na kruhový ochoz sálu, kde má co chvíli začít slavný varietní program, a&#160;poradit se s&#160;některým ze šťastlivců, kteří mohou pracovat přímo tady. Z&#160;po­dráždění toho, na nějž narazí, hned pochopí, že za svou výsadu platí značnými starostmi. Když se ho ptá na dotyčnou slečnu, chlapík se jen posupně zasměje, označí mu prstem chór dívčích loutek znehybnělých u&#160;prostřených stolů&#160;– kde zatím, než začne představení, rozsvěcejí příšeří sálu vlastní bledostí&#160;– a&#160;vzápětí vyštěkne: jak si návštěvník snad všimnul, slečen je tu <span class="MLP_znak_kurziva_11b">plno</span>, nikdo po něm nemůže chtít, aby je všechny znal jménem. Načež ten sál, který zjevně má za svůj vlastní, přejede tak obdivným pohledem, že k&#160;němu zbývá přidat jen lehkou poklonu; pouze úzkost spjatá s&#160;jeho postavením mu taky patrně zabrání, aby ji opravdu vyseknul.</p>
			<p class="MLP_text ParaOverride-1">Chlapíkova odmítavost sama jistě svědčí o&#160;hlubokém američanství: o&#160;tom pohrdání vším, co přesahuje známý obzor, které je tak typické pro světáky z&#160;provincie&#160;– tím spíš v&#160;zemi, kde styk se světem a&#160;jeho varietními čísly je vyhrazen několika pinglům. Po neúspěchu v&#160;kabaretu musí nicméně hrdina zkusit štěstí i&#160;v&#160;poslední zóně amerického Domu, na právě protilehlém pólu jeho hierarchie. Amerika má samosebou také své peklo nebo očistec, své spodní a&#160;podsvětní vrstvy, které k&#160;jejím vrcholkům tvoří nezbytnou protiváhu a&#160;svou rozlohou je nejspíš i&#160;značně přesahují. Právě tady se toho asi také ví nejvíc o&#160;skrytém životě podniku.</p>
			<p class="MLP_text ParaOverride-1">Po chvíli to podsvětí skutečně objeví; stačí, když vyjde ven z&#160;budovy a&#160;najde na jejím boku, mezi nalepenými plakáty&#160;– varieté, jak jinak&#160;– vchod do obyčejné pivnice, vzdálené stejně kavárně jako kabaretu. Třebaže její zelenavé, akvarijní přítmí je podobné tomu, v&#160;němž se předtím octl na ochozu, čeří tu mračna kouře pouze deklasované přízraky (málem by byl napsal „zlevněné“), z&#160;nebe se propadl rovnou do předpeklí. Pivem otupený číšník je tentokrát stejně mátožný, jako byl ten v&#160;kabaretu ve střehu. Ostatně mu to spíš svědčí; jeho odpověď zní rezignovaně, ale málem srdečně, bez zášti a&#160;vyzývavosti. Rozdíl je o&#160;to patrnější, že odpověď sama je téměř shodná s&#160;tím, co slyšel nahoře. „Člověče“, vysvětluje mu číšník, „tahle Amerika (řekl ovšem nejspíš: tenhle podnik) má víc než stopadesát zaměstnanců. Možná k&#160;nim patří i&#160;ta vaše slečna; o&#160;tom ale já vážně nic nevím.“</p>
			<p class="MLP_text ParaOverride-1">V&#160;téhle podobě měl výrok aspoň určitou hloubku. Zaznělo z&#160;něj dokonce i&#160;cosi jako letmá ozvěna nekonečna: za neúčastným tónem bylo v&#160;odpovědi cítit skrytou lítost, osudný stesk&#160;– byť zastřený léty a&#160;alkoholem&#160;– po dalekých nebesích Domu, kam se vrchnímu nepodařilo proniknout; nebo kam, ještě osudněji, pronikl jen proto, aby odtud byl vyhnán navždycky, snad pro jediné pivo navíc, které si dopřál právě z&#160;radosti nad svým povýšením… Průzkum se už ale dost protáhl; zbývalo vrchnímu poděkovat, nechat ho samotného s&#160;příšeřím očistce a&#160;s&#160;blikáním jeho lihových bludiček, a&#160;vrátit se na ulici, ke končícímu dni.</p>
			<p class="MLP_text ParaOverride-1">Ještě týž večer, v&#160;kavárně hotelu, kam zašel se dvěma uniformovanými „kolegy“, mu Amerika předvede jednu ze svých vybraných atrakcí, zvlášť vzácný exemplář z&#160;bohatých zásob svých kejklířských trup a&#160;tančících delfínů: dámský jazzband. Ani tak bohužel nepostoupí dál, než při návštěvě neproniknutelného Domu. Jak pozoruje členky orchestru, navlečené s&#160;patřičným nevkusem do bílých a&#160;růžových rób, vidí je přecházet mezi podiem a&#160;sálem, kde do sebe o&#160;přestávce házejí pivo za pivem (včetně staré obrýlené dámy pověřené obsluhou bicích), jak nespouští pohled z&#160;vulgární, ale zářivé blondýny, která co chvíli opouští piáno pro hlouček chlapských, u&#160;baru postávajících šoférů tvořících zřejmě jakousi rozšířenou verzi jejího manžela (ať se ten mezi nimi nachází nebo ne, ať jsou jejími milenci nebo jen choti dalších hudebnic, z&#160;nichž některé se rovněž připojují k&#160;hloučku), jak utápí sám v&#160;přibývajících pivech své poslední rezervy světla&#160;– počínaje blondýnčinou září&#160;– zatímco okolní sál se zas pomalu sklízí a&#160;zavírá&#160;– zjišťuje, že tu dál trčí na prahu, v&#160;předsálí, kde mu je dopřáno jen čekat a&#160;odkud nikam nevchází. Ani jazzové slečny s&#160;trombonem nebo saxofonem nereprezentují Ameriku víc než jako pomocné mažoretky, které jen svolávají diváky před pravou přehlídkou; ta se ale zřejmě nikde nepořádá.</p>
			<p class="MLP_text ParaOverride-1">Nadarmo opouští hotel a&#160;prochází město křížem krážem, s&#160;jedním z&#160;kolegů a&#160;pak i&#160;bez průvodce, marně zkouší klepat na okna místních občanů&#160;– jako je ten pán ze suterénu, už zalezlý do peřin, který vyběhne ven jen v&#160;tričku a&#160;z&#160;něhož se vyklube strážník v&#160;civilu&#160;–, aby k&#160;čertu získal aspoň <span class="MLP_znak_kurziva_11b">jednu </span>dobrou adresu. Vzdor doporučení, s&#160;nímž ho policajt pošle zpátky do hotelu, k&#160;jazzovým andělům (kde se má pro změnu obrátit na vrátného), nenajde ani místo, kde by mohl přespat.</p>
			<p class="MLP_text ParaOverride-1">Všemi odvržený, zmožený a&#160;zbitý, se pokorně musí vrátit na místní velitelství (čemuž se chtěl za každou cenu vyhnout) a&#160;dát se ubytovat v&#160;něm. I&#160;tady ale najde zavřené dveře; nedostane se dál než do chodby v&#160;přízemí, které armádní úředníci sdílejí s&#160;velkým buffetem. Stočený na reklamní ceduli, již vylovil z&#160;výkladu automatu, tu nakonec ulehne poblíž toalet, na nejzazším konci chodby, s&#160;tváří obrácenou ke skleněným dveřím, za nimiž tiše a&#160;matně světélkuje sál buffetu: pečlivě otřené umakarty a&#160;plechy, převrácené židle na stolcích. Celá jeho zaslíbená zem je tady, stáhla se beze zbytku do té pustiny za sklem. Sám v&#160;sobě teď cítí dutost pouhé makety, zároveň jako by se dotýkal dna všech věcí. Ještěže se může trochu těšit představou nic netušících chodců, kteří zítra potáhnou kolem jeho cedule, <span class="MLP_znak_kurziva_11b">jako by na ní nikdo nebyl spal.</span> Ráno jistě nesmí zapomenout dát ji do výkladu zpátky.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Přistát v&#160;té druhé Americe&#160;– v&#160;zemi za mořem&#160;– mu dlouho bude dopřáno jen ve snech. V&#160;jednom z&#160;nich se dostaví na malé náměstí, brzy po ránu&#160;– šeď trochu rozsvěcí jen stužka růžové záře v&#160;prachu dlažby&#160;–, odjíždí se hned teď a&#160;tady, ve zvíření prachu a&#160;svítání, náklaďákem a&#160;pod dohledem obskurních zelinářů v&#160;neforemných hučkách. Na korbě kamionu je už naloženo pár předmětů, obalených hnědým balicím papírem a&#160;převázaných provázky; podle tvaru a&#160;mosazného lesku, který tu a&#160;tam prosvitne trhlinou v&#160;obalu, poznává velké decimálky s&#160;masivní dřevěnou plošinou, na nichž lze vážit celé pytle brambor nebo cibule. Stejně rychle pochopí, že papírový pytlík, jejž vyfasoval, skrývá láhev whisky, jako ten, který nepouští z&#160;ruky hrdina filmu <span class="MLP_znak_kurziva_11b">Fat City</span>,<span class="MLP_znak_kurziva_11b"> </span>i<span class="MLP_znak_kurziva_11b">&#160;</span>pytlík je z&#160;hnědého papíru, jímž jsou obaleny váhy. Krátce po startu stoupá kamion ulicí nad svahem předměstského parku; také tu výzkumník zná, v&#160;poslední den války tudy viděl odjíždět německé tanky pokryté ranním sluncem&#160;– i&#160;s&#160;posádkou&#160;– jako okrově žlutým blátem.</p>
			<p class="MLP_text ParaOverride-1">Na místo určení dorazí až po dvou nebo třech letech, v&#160;novém snu. Malá pláž, na které přistáli, je naneštěstí ze všech stran obehnána zdí, dál nemohou; práh Ameriky je přísně hlídán i&#160;ve snu. Když se přiblíží k&#160;úzké střílně ve zdi, aby na zakázané území vstoupil aspoň pohledem, podaří se mu ulovit jen pár strohých, nijak neobyčejných záběrů: tabulka s&#160;názvem ulice připevněná na šedém nároží, keře, z&#160;nichž matně probleskuje pruh asfaltové cesty („no ovšem, Central Park!“, rozkřiknou se přátelé, jimž sen vypráví a&#160;kteří zelenou oázu vprostřed Manhattanu&#160;– na rozdíl od něj&#160;– znají). Pouhé banality, nic víc; cesta, již mu sen umožnil podniknout, byla jen odbočka, díky níž znovu objevuje to prvotní tajemství: denní přítomnost nejvšednějších věcí.</p>
			<p class="MLP_text ParaOverride-1">Jiný sen mu dovolí navštívit zároveň Ameriku a&#160;známou mansardu v&#160;hlavním městě, přenesenou tentokrát rovnou do New Yorku. Podkroví je neobydlené, vzpomínka na legendárního saxofonistu&#160;– Lestera –, který v&#160;něm žil, tu ale přežívá dál díky předmětům, které po sobě zanechal; hrdina se dojatě probírá obnošenými saky a&#160;lesklými, pruhovanými povlaky navršenými pod nízkým stropem, jako by se v&#160;nich dotýkal nejvzácnějšího pokladu. Zároveň náhle chápe, že k&#160;tomu, aby se octl na Manhattanu, mu stačí prozkoumat zblízka všechno suché a&#160;šeplavé bohatství těch starých látek s&#160;různými vzory a&#160;odstíny, podobných odstřižkům, na něž si v&#160;dětství chodil sáhnout ve vile do temné komůrky a&#160;do krabatého kufru z&#160;papíru, kde spočívaly. Saxofonista v&#160;přítmí mansardy jen naléhavě chybí, jako nepřítomné zvíře nebo zmizelý otec, vikýř odsud nabízí pouze vyhlídku na neexistující Australii; přesto musel dojít až sem, aby objevil <span class="MLP_znak_kurziva_11b">celé město</span>&#160;– jako v&#160;magické sedlině trosek na stejnojmenném obrazu&#160;– v&#160;labyrintickém vzoru kousku tvídu, přiblíženého náhle k&#160;očím.</p>
			<p class="MLP_text ParaOverride-1">Klid a&#160;rozloha Central Parku ho právě tak stačí naplnit štěstím, v&#160;ten letní den, kdy se tu konečně prochází se svými přáteli. Sotva, že při pohledu na vzducholoď, která jim pluje nad hlavou jako diskrétní připomínka, prodlouží její průlet pozdravným zvoláním. Po dobu jednoho výkřiku je tu všechno s&#160;nimi jako na společném rodinném snímku, prchavý zepelin stejně jako Petrossianův povadlý výklad, dál ukotvený na rohu naproti parku. Lesterův saxofon se neviditelně třpytí v&#160;jeho vlastních rukou, jeho lízátko, vzducholoď ze zmrzlé vody, klouzavě vplouvá do chtivé pusy Doris Day. Zmožení odborářští otci z&#160;let krize křižují dál zemi hojnosti v&#160;rozvrzaných nákladních vlacích, Glenn M. se strážným andělem po boku se nepřestal snášet z&#160;nebe ve svém letadle.</p>
			<hr class="HorizontalRule-1"/>
			<div class="_idFootnotes">
				<div id="footnote-002" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor" href="../Text/zprava_o_mistech_017.xhtml#footnote-002-backlink">*</a>  Nic&#160;– a&#160;nikoli prázdno, jehož chuť tak rád cítí v bezkrevných salámech z&#160;Marais. Někam doprostřed, mezi sníh a&#160;prach, by nejspíš patřilo bílé vepřové filé, upečené tak, že se rozpadá na drobky; to, které mu kdysi učarovalo při památném obědě u tety. Filé, skrz něž zas zjevně ochutnal jinou vzácnou substanci, samu dřeň papírmaše... Jak je vidět, záliba ve fádnosti ještě nevylučuje labužnictví.</p>
				</div>
			</div>
		</div>
</body>
</html>