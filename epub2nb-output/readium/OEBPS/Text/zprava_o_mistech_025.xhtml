<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-18" xml:lang="cs-CZ" xmlns:xml="http://www.w3.org/XML/1998/namespace">
		<div class="Z-kladn--textový-r-meček">
			<p id="_idParaDest-17" class="MLP_uroven1_cast ParaOverride-1">P.&nbsp;S.</p>
			<p class="MLP_text_bez1radku ParaOverride-5">Octl se tedy na konci&nbsp;– na konci, který je i&nbsp;novým začátkem. Všechno, co se může stát, a&nbsp;všechno, v&nbsp;co lze doufat, je bezpochyby jen obnovení pohybu, jediné, co si může předsevzít, je pokračování v&nbsp;cestě a&nbsp;v&nbsp;postupu, jenž je sám jediným místem, které obývá. Jenom zas vyrazit a&nbsp;jít, znovu nadlehčený průvanem a&nbsp;blížícím se jarem procházet městem, zachytit světlo příčných ulic, na obvodu míjet živé ploty a&nbsp;bzučící pole, cestou zaznamenávat přesuny dalších těl a&nbsp;věcí a&nbsp;číst v&nbsp;nich odraz vlastního údivu nad existencí. Jen tady je už napořád jeho jediný lovecký revír, vždycky jen znovu vyjde měřit den svým krokem, jako tápavou sondou; jeho chůze nechá vystoupit na světlo pouze nejistý šev mezi vnějškem a&nbsp;vnitřkem, cesta, již sleduje&nbsp;– veden signály, které jsou samy ambivalentní, co zároveň hmotná a&nbsp;duchovní fakta&nbsp;–, značí jen společné rozhraní obyvatelného s&nbsp;neobývaným. Mezi snahou dobýt svět a&nbsp;čirým klouzáním po jeho povrchu, pokračováním v&nbsp;cestě a&nbsp;hledáním obydlí, je doma výhradně v&nbsp;elánu, s&nbsp;nímž za chůze spojuje „tady“ s&nbsp;„jinde“, vědomí vlastního já s&nbsp;tím, co ho přesahuje, měření rozlohy se zastávkami, jimiž je prokládá, aby dlouze pozoroval holé pole nebo zářící vidinu salonu v&nbsp;hloubi mlází.</p>
			<p class="MLP_text ParaOverride-1">Pohybuje se taky mezi řečí a&nbsp;tichem; jazyk, jenž ho všude doprovází, slova, která připojuje ke svým procházkám, mu pomáhají budovat každou z&nbsp;nich jako pohyblivé obydlí, nestačí je ale vystavět samy. Věci, kolem nichž míjí, vstupují neustále do hry, vplétají do šumu slov vlastní němou řeč, věty, které spolu tvoří a&nbsp;do nichž se řetězí jen tím, jak postupně vyvstávají u&nbsp;kraje cesty. Samo jejich řetězení je přitom dost trhavé a&nbsp;váhavé, každá věc jen neochotně opouští svou ulitu, jako by k&nbsp;ostatním věcem neměla důvěru. Při neexistenci společného obzoru, říká si, který by věci sdílely mezi sebou i&nbsp;s&nbsp;námi, tu předmětnost světa jen čím dál víc překáží, narůstá kolem jako marná zásoba a&nbsp;obklopuje nás stále tíživěji, jako by všechen smysl jsoucího napříště spočíval jen v&nbsp;jeho totožnosti se sebou samým. V&nbsp;touž chvíli, kdy nás jako nikdy vybízí vyrvat mu jeho tajemství, se svět definitivně uzavírá do svých hmot a&nbsp;matérií, rozeřvaný tankovací vůz brzdí v&nbsp;mlze jen proto, aby nám nastavil svou řvoucí masu tankovacího vozu, zabrzděného uprostřed mlhy. Právě neproniknutelnost věcí, to, co nám v&nbsp;nich uniká, nás jistě pořád nutí o&nbsp;nich mluvit. Naše slova sama však před jejich zpupným vsebezahleděním tichnou a&nbsp;ztrácejí hlas; zatvrzelost, s&nbsp;níž věci vzdorují našemu úsilí je vyslovit, osvětlit jejich masu příhodným obrazem nebo formulkou&nbsp;– kdyby jen žertovnou&nbsp;– redukuje naše pokusy na letmé náčrty, prchavé elány a&nbsp;gesta, k&nbsp;nimž chybí pokračování. Z&nbsp;nedostatku prostoru, kde by se mohla rozeznít, vydává řeč jen okamžité signály, v&nbsp;nichž se všechny dlouhodobé perspektivy naráz hroutí jako domek z&nbsp;karet.</p>
			<p class="MLP_text ParaOverride-1">Pořád se jistě lze rozpomenout na minulé příběhy, prodloužit v&nbsp;sobě jejich echo a&nbsp;shrnout je do poslední proradné pravdy („Každý z&nbsp;nás je Fantomas!“), kterou vmeteme světu do tváře, nebo ji aspoň něžně pošeptáme do ucha jedni druhým. Slova se při nejmenším dál <span class="MLP_znak_kurziva_11b">snášejí</span>, kdyby jen jako stále hebčí sníh, podstatná jména protínají vzduch drápkem, přídavná nás nepřestávají hladit; pořád lepší než nic. Zdá se ale, že co jediný společný smysl už slova nedohledně skloňují jenom mlčenlivou neužitečnost všeho. Mlčení samo se naštěstí dál množí a&nbsp;nabývá různých podob, stejně jako způsoby jeho označení; místo ztichlé dratve se vzápětí neslyšně rozcinká hned drát, hned nejapná rolnička datle. Slova už nic neosvětlují, pořád jsou ale schopna trochu provětrat svět a&nbsp;umožnit nám vprostřed jeho haraburdí, jako poslední projev náročnosti a&nbsp;grácie, aspoň pokračovat v&nbsp;dýchání.</p>
			<p class="MLP_hvezdicky ParaOverride-1">*&nbsp;*&nbsp;*</p>
			<p class="MLP_text_bez1radku ParaOverride-1">Den, v&nbsp;němž chodí s&nbsp;Martinem po Botanické zahradě, rozsvítilo suché zářijové světlo, tráva a&nbsp;pěšiny parku v&nbsp;něm vystupují se zřetelností plánu. Zatímco ohledávají terén, procházejí mezi stromy a&nbsp;záhony až na vrchol travnatého návrší, kam vede pěšina zatočená do spirály, hrdina spontánně vnímá jednotlivé části pozemku jako zastávky iniciační cesty; stačí jimi projít ve správném pořadí a&nbsp;s&nbsp;patřičnou pozorností, aby lépe rozeznali své osobní možnosti a&nbsp;karty, které mohou uplatnit ve hře se světem. „Věštecká“ schopnost místa, i&nbsp;když jim v&nbsp;tu chvíli je zřejmá, nepatří nicméně k&nbsp;jeho podstatě; zrodila se z&nbsp;nenadálého souladu mezi místem, odpoledním světlem a&nbsp;pohotovostí, kterou v&nbsp;průzkumnících vzbudilo, je pouze pravdou jednoho dne, již zbývá uložit do místního archivu jako památný příklad ztělesněné možnosti a&nbsp;naplněné šance. K&nbsp;věci došlo tady, místo bylo jejím jevištěm; taky ale pouhým svědkem.</p>
			<p class="MLP_text ParaOverride-1">I&nbsp;objev, jímž procházku úspěšně uzavřou, zvýší lesk místa jen re­lativně. Nápis na velkém skleníku pro ně má hlubší smysl proto, že z&nbsp;něj vypadla písmena a&nbsp;že se z&nbsp;původního „Entrée des serres“&nbsp;– Vchod do skleníků&nbsp;– změnil v&nbsp;emblematické ENTRE ERRE: vejdi, abys tu bloudil. Kromě přesnosti té náhodné úpravy je nápis pozoruhodný tím, že napříště označuje pouze nejistý práh, ohlašuje ho a&nbsp;zároveň jej odsouvá dál. Vstup, k&nbsp;němuž vybízí, neznamená dosažení cíle, ale začátek další cesty, nového bloudění, v&nbsp;němž se předem rozplývá i&nbsp;lákavá dekorace&nbsp;– zelení zaplavený skleník&nbsp;–, kde k&nbsp;němu má dojít. Uvnitř skleníku&nbsp;– ostatně zavřeného&nbsp;– je jako na kterémkoli místě nečeká nic jiného, než další zlomek času a&nbsp;prostoru nabídnutý jejich hledání, i&nbsp;v&nbsp;přítmí za skleněnými stěnami je uložena jen nedohledná zásoba možných cest a&nbsp;příběhů, které se denně otvírají v&nbsp;hemživé hojnosti jsoucího. Vstup znamená vprostřed bloudění sotva krátkou pauzu, také interiér za prahem v&nbsp;něm vzápětí vybízí pokračovat, jako pouhý záhyb bezbřehé rozlohy města, jediné pravé arény.</p>
			<p class="MLP_text ParaOverride-1">Už když se ze zahrady vracejí k&nbsp;metru, sluncem zalité město a&nbsp;jemně odstupňované vrstvy modří a&nbsp;šedí, kamenných bloků a&nbsp;vzdušných stožárů, jimiž hloubí jasnou propast dne, vyvstává samo před hrdinou jako velký, až k&nbsp;obzoru otevřený skleník. Jen tam se všechno může znovu rozehrát, v&nbsp;dlouhých a&nbsp;nekončících, povlovně modulovaných větách a&nbsp;v&nbsp;jejich klouzání mezi zářezy jmen a&nbsp;hladivými doteky adjektiv. Monumenty města, nezávisle na svém historickém významu, se v&nbsp;příhodnou chvíli stanou součástí nevídaných obřadů, zasvěcených nesoustavnému a&nbsp;neustavenému, empirickému kultu; prázdno Vítězného oblouku na konci Elysejských polí a&nbsp;pusté avenue, které za ním zvolna klesají dál k&nbsp;obzoru, temná masa Opery vyvstávající naproti v&nbsp;ranním slunci poskytnou hrdinovi značky v&nbsp;každodenní&nbsp;– a&nbsp;pěší&nbsp;– metafysické pouti, jako okamžitá vtělení nedostupného vrcholu, odtažitého zákulisí nebo svatostánku. Kdesi v&nbsp;hloubi šestého okresu nebo čtvrti kolem Halles, uprostřed poledního ruchu, zbuduje dům jen tím, že zasedne s&nbsp;přítelem ke stolu, změní hučící bistro v&nbsp;místo pobytu už pozorností, s&nbsp;níž si vybere jídlo, v&nbsp;souladu s&nbsp;momentálními okolnostmi i&nbsp;s&nbsp;pamětí vepsanou do dekorace lokálu, jeho jakoby definitivní podoby vytvořené vrstvu po vrstvě během let každodenních, obřadně opakovaných služeb. Až potom z&nbsp;bistra vyjde ven, jen se tam lépe shledá s&nbsp;okolním městem. Každá chvíle souladu s&nbsp;některým z&nbsp;městských míst, každý zdařilý průnik do bistra nebo pod stromy parčíku mu umožní rozšířit a&nbsp;zpřesnit osobní okruhy, které zakresluje do okruhů metropole, a&nbsp;dovolí mu lépe obývat ji samu.</p>
			<p class="MLP_text ParaOverride-1">Obývat, nebo ji spíš znovu objevit, nanovo do ní vstoupit s&nbsp;týmž údivem, s&nbsp;nímž sem kdysi dorazil ze své provincie; nezapomíná ani na to, že kdykoli pozná další tajemství města, ukrytý průchod nebo nároží s&nbsp;hrstkou mincí vtlačenou do chodníku, zatluče taky nový hřebík do své budoucí rakve. Paříž naštěstí uniká ze svého vlastního sevření a&nbsp;nechává před tím, kdo jí prochází, vyvstat ze zákrutů ulic jiná města, nastavuje za sebe chvějivou vidinu Říma nebo Istanbulu; i&nbsp;daleký Jih začíná hned tady, za malým městským kostelíkem, jehož povědomá fasáda už přes zahrádky blízkého předměstí vzhlíží k&nbsp;vyschlým houštinám Středomoří. Město nabízí ochranu a&nbsp;úkryt jen natolik, nakolik se v&nbsp;něm lze ztratit; občas, na sklonku léta, si dokonce říká, že by jím už měl projít jen na cestě za poslední odbočkou a&nbsp;definitivním sejítím z&nbsp;cesty. Je pouze nutné nepovažovat Ameriku za Evropu&nbsp;– o&nbsp;nic víc, než za Ameriku&nbsp;–, odvrátit se od slunce, ale neoctnout se přitom naproti měsíci, té staré vestě. Přihlížet jednoduše tomu, jak se sami hýbeme vprostřed pohyblivých věcí, dávajících&nbsp;– stejně jako místa&nbsp;– znamení jen tím, že bez konce odkazují jedna ke druhé, od skleníku k&nbsp;aréně a&nbsp;od zahrady k&nbsp;městskému bludišti. Sacré-Coeur na obzoru přináší Paříži darem neznámé pouštní město a&nbsp;zároveň, týmž klouzavým pohybem, ji samu odvádí jinam, do daleké pouště měst; věty tvořené společně věcmi a&nbsp;naším myšlením uvolňují pouze klíčící, neuzavřený smysl, hladina dne zas vsakuje tekutý sval, který z&nbsp;ní krátce vystoupil.</p>
			<p class="MLP_text_bez1radku_-12-0- ParaOverride-1">Také starý moped se znovu vytrácí s&nbsp;koncem sezóny, jejíž závěr nečekaně nadlehčil svými přesuny. Dárek od spiklenkyně, s&nbsp;níž hrdina proměnil ve slavnost nejpěknější dny roku, mu také umožnil vychutnat jako nikdy poslední záblesky léta, když na něm jedním ostrým tahem projížděl náhle klidným městem, zatím jen sbírajícím síly k&nbsp;novým bouřkám. Když od prvních deštivých dnů začalo jevit známky agonie, věrné mechanické zvíře tak zároveň ohlásilo konec oslav a&nbsp;ukázalo, že je připraveno naplnit svůj osud; hrdinovi nezbývalo víc, než nechat je u&nbsp;nejbližšího chodníku a&nbsp;po špičkách od něj odejít navždycky. Když ho dva dny nato objeví o&nbsp;kus dál, necelých padesát metrů od místa, kde ho opustil, je už moped jen šedá a&nbsp;vychladlá kostra, smáčená přívaly ledové vody; jeho dny byly skutečně sečteny, krátká jízda to ukázala i&nbsp;neznámému zájemci, který si ho chtěl odvézt. Výzkumník ho tentokrát důstojně dovede až na křižovatku a&nbsp;do parčíku v&nbsp;jejím středu, obehnaného vysokými keři, kde z&nbsp;dosahu dotěrných pohledů stroj zastrčí co nejhloub do hustého listí. Jak tam vidí mizet jeho zadní blatník, připomene si Aguirrova koně z&nbsp;Herzogova filmu, jeho bílý a&nbsp;rozechvělý zadek vnikající do hustého lesa na břehu řeky, kam ho Aguirre zahnal ze svého voru. Když se o&nbsp;pár dní později do parčíku vrátí, není tu po jeho oři ani stopy, zvíře beze zbytku překrylo tiché vlnění lesa.</p>
			<p class="MLP_text ParaOverride-1">Moped se vrátil do garáže&nbsp;– až na to, že žádná garáž není, jen to klouzání a&nbsp;vzdalování, koňský zadek nebo stopka blatníku vplouvající do listí; stín lesa neskrývá stáj ani přístěnek, vsakuje zvíře pouze proto, aby ho nechal rozplynout ve svém vlastním dechu. Ani za dveřmi, na něž v&nbsp;závěru <span class="MLP_znak_kurziva_11b">Chaplina vystěhovalcem</span> buší moknoucí Charlie, není ta sňatková agentura, kam si zdánlivě odvádí svou čerstvou partnerku, aby své bloudění uzavřel happyendem; žádný pohostinný výklenek nečeká za plochou plátna, pouhé sítnice, kam dveře a&nbsp;bušící ruka kreslí jenom obraz a&nbsp;zrakový klam, čirý slib lokálu a&nbsp;šťastného rozuzlení, který se nedohledně zrcadlí sám v&nbsp;sobě. Zvíře mizící v&nbsp;lese nemíří k&nbsp;mateřskému přístavu, jen k&nbsp;tomu nočnímu, šumícímu pozadí, kam svět nepřestává ustupovat z&nbsp;vlastní arény, aby do ní vzápětí vyrazil s&nbsp;novým elánem. Ani místa se nechovají jinak, i&nbsp;ona se zas a&nbsp;zas stahují k&nbsp;okraji a&nbsp;čekají na chvíli, kdy je odtud vyžene naše zvědavost, kdy se k&nbsp;nám přiblíží v&nbsp;povzdechu, k&nbsp;němuž je přiměl náš pohled, a&nbsp;v&nbsp;němž zároveň jdeme vstříc sami sobě.</p>
			<p class="MLP_text ParaOverride-1">Místo co zrakový klam, který se před námi rozdýchal, jako fasáda osvětlená šikmým večerním sluncem; stíny vrhané hrbolky v&nbsp;omítce a&nbsp;relief, který jim dávají, nechávají z&nbsp;fasády vystoupit skrytou hloubku&nbsp;– ale jako hloubku pouhého povrchu, jen jaksi dočasně vychýleného ze sebe sama. Nic hlubšího, jinak řečeno, než obraz vyplouvající na plátno a&nbsp;průzračnost dne zvlněná signálem dalekého „jinde“. Podzemní chodba spojující Stanici se zaslíbeným Laosem je pouhý záchvěv vzduchu, každé místo existuje&nbsp;– a&nbsp;nabývá na podstatě&nbsp;– už skrz ozvěnu, kterou vrací jinému místu. Náměstí, u&nbsp;něhož hrdina bydlí v&nbsp;době, kdy Stanici poprvé spatří, je možná jen vzdálená replika náměstí, za nímž se kdysi vydával na okraj rodného města; podobnými ozvěnami jsou i&nbsp;objevy, které dělá během cest nadzemním metrem. Stříška prodejny PIÁN, již s&nbsp;takovým podivem vidí míjet pod tratí, v&nbsp;něm bezpochyby jen oživuje dávnou slabost pro ten důmyslný hudební nástroj, to, co má za nový úlovek, pobízí prostě jeho touhu k&nbsp;dalšímu pronásledování sebe samé, k&nbsp;další honičce v&nbsp;dlouhých, tautologických smyčkách za vlastním ohonem. Každé nové místo je pouze jiný kostým, který si navléká před zrcadlem, jiné pokračování módní přehlídky, jíž&nbsp;– od převleku k&nbsp;převleku&nbsp;– obnovuje vlastní přítomnost. I&nbsp;Laos, do něhož chce odjet, je novou podobou jeho samého, jako si předem v&nbsp;sobě nese celou svou Ameriku.</p>
			<p class="MLP_text ParaOverride-1">Odjíždějící moped zase zrcadlí mizícího koně, splývá s&nbsp;jeho vzpomínkou v&nbsp;chvějivý obraz, který jeho odjezd na chvíli pozdrží proti zvířenému pozadí; záblesk, jejž nechal v&nbsp;hrdinově paměti, signalizuje pouze drobnou nehodu ve společném oběhu všeho a&nbsp;všech, který ji vzápětí vsákl. To podstatné je přitom právě tady, v&nbsp;tom neustálém proudění, všechno, oč jde a&nbsp;co si může přát, mu jde vstříc z&nbsp;jeho opakovaných návalů. Nemá před sebou jinou budoucnost, jinou perspektivu a&nbsp;příští slávu, než nové střetnutí s&nbsp;tím trvalým příbojem&nbsp;– a&nbsp;svou obnovenou ochotu být mu k&nbsp;dispozici; bude pokračovat v&nbsp;cestě už tím, že stane před další fasádou, začne ji znovu hloubit pohledem a&nbsp;rozdýchá svým myšlením víc zeširoka přítomnou chvíli, nic než ji. Jediná možná šance: přilnout ke zčeření vlny, která trvale vyvstává vprostřed provizoria; svět krátce nadlehčený a&nbsp;znovu zatížený smyslem, střídavě nabídnutý a&nbsp;odepřený v&nbsp;záblesku vyplouvajícím z&nbsp;bodláčí a&nbsp;v&nbsp;blikání rudé stopky vsakované listím.</p>
			<p class="MLP_text_bez1radku_-12-0- ParaOverride-1">V&nbsp;příboji přitom nic opravdu nemizí; stačí mít na paměti všechny své nejisté cesty a&nbsp;dráhy, aby se s&nbsp;námi zas rozjel celý kolotoč a&nbsp;my viděli obíhat své bobry a&nbsp;své sádrové kýty ve vírech suchého listí, dalekých úderů na činel a&nbsp;dunění kuželníkových koulí, rozdmychávaných větrem nového podzimu. Dokud je tu on sám, říká si, všechno se k&nbsp;němu vrací s&nbsp;kroužením otáčecích dveří, umožňuje mu znovu objet svět a&nbsp;vyznačit v&nbsp;obecném oběhu vlastní okruhy; každý trochu vzrušený okamžik ho také znovu spojuje se vším, co má rád, v&nbsp;čem se sám poznává a&nbsp;co tvoří svět v&nbsp;té podobě, v&nbsp;níž existuje jenom skrze něj.<span class="CharOverride-3"><span id="footnote-008-backlink"><a class="_idFootnoteLink" href="../Text/zprava_o_mistech_025.xhtml#footnote-008">*</a></span></span>&nbsp;Dík elánu, jenž ho nese vstříc dalšímu průčelí, nachází zas všechny své osobní značky a&nbsp;prochází jejich úplnou sítí, rozehrává své karty v&nbsp;nové partii, odkud ještě jednou vyjde těžší&nbsp;– i&nbsp;lehčí&nbsp;– o&nbsp;celou možnou existenci.</p>
			<p class="MLP_text ParaOverride-1">Nanovo se v&nbsp;něm setkávají a&nbsp;shlukují, vzdalují se a&nbsp;znovu vracejí, všechny jeho makety a&nbsp;klamné obrazy, přízraky a&nbsp;dvojníci, partnerky na jednu noc nebo na jeden život, jeho těkavá místa a&nbsp;bludné bóje. Stanice prázdného řeznictví, číslice 1937 napsaná na zvlněný vzduch, fasáda z&nbsp;lepenky se zářivou nulou ve štítu, bílý list papíru s&nbsp;hlavičkou Amerika, cedule s&nbsp;označením Rennes na pozadí noci. Hrst odstřižků mizí ve stínu průjezdu, krejčovský panák z&nbsp;něj mírně povystrčil oblýskaný bok; atrapy salámů se pohupují v&nbsp;průvanu pod stříškou střelnice, namísto terčů. Bledé sádrové město vyvstává za stmívání v&nbsp;okně mansardy, v&nbsp;lampě na blízkém rohu zháší žárovka a&nbsp;v&nbsp;louži na konci ulice se rozsvěcí hvězda, náhradou za zmizelého mopeda. Všechno umlká, nasládlý parfém holandského tabáku ale všude nevniknul, pobřežní vřesy tonou každý večer v&nbsp;čerstvé mlze, značené tu a&nbsp;tam jen bójemi ztvrdlých bodláků. Tráva, ten starý poděs, se zas a&nbsp;zas vrací, celá divá nás oslnit a&nbsp;mít definitivně navrch, sami hrajeme jen docela malé postavičky, nedohledně sympatické a&nbsp;šedivé.</p>
			<p class="MLP_text ParaOverride-1">Všechno jsou pouze roztěkané zlomky, všechno ale dál dává znamení; osud je sotva skica, pořád ale trvá jako možnost v&nbsp;umíněném návratu svých trosek. Už tím, že před hrdinou znovu defilují, oblázek, sojčí pírko, skladiště a&nbsp;<span class="MLP_znak_kurziva_11b">lavatories</span> kreslí náznak vzájemné aliance, vzdor prázdnu, které je od sebe dělí, a&nbsp;skládají samy od sebe zápletku a&nbsp;kouzelnické číslo&nbsp;– vždycky už na dosah ruky&nbsp;–, které s&nbsp;nimi neumí sehrát.</p>
			<p class="MLP_hvezdicky ParaOverride-1">*&nbsp;*&nbsp;*</p>
			<p class="MLP_text_bez1radku ParaOverride-1">V&nbsp;tutéž chvíli, kdy se loučí s&nbsp;mopedem, všechno dál obíhá také v&nbsp;dopise, jejž dostal od Martina a&nbsp;jehož do kruhu zatočené věty mu stačí ohlásit, že nadcházející podzim bude i&nbsp;nový rozjezd. Když už jeho výzkumy nevedou dál, než k&nbsp;oživení jeho toužení&nbsp;– myslí si pro sebe&nbsp;–, každá vyjádřená touha aspoň trochu pohne skutečností a&nbsp;trochu jinak ji rozdrnčí; obmění ji podobně, jako skutečnost v&nbsp;odpověď na její naléhání obmění touhu. Něco z&nbsp;našich gest a&nbsp;elánů přece jen ulpívá na věcech, do nichž je vplétáme, ukládá se na místech, jimiž procházíme, a&nbsp;předává jim kus naší existence.</p>
			<p class="MLP_text ParaOverride-1">To, co si tu mumlá, je jistě znovu jen pravda jednoho zmateného a&nbsp;osamělého pátrače, plného starostí a&nbsp;stesku, který chce marně sám uchopit smysl, jehož je pouhou součástí. Zbývá mu útěcha, že jeho rozechvění se na čas ustálilo aspoň tady, v&nbsp;obrysech místa, které se pokouší vymezit tato kniha.</p>
			<hr class="HorizontalRule-1"/>
			<div class="_idFootnotes">
				<div id="footnote-008" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor" href="../Text/zprava_o_mistech_025.xhtml#footnote-008-backlink">*</a>&nbsp;Po letech přesunů se k&nbsp;němu vrátí i&nbsp;Paříž z&nbsp;prvního rána, v&nbsp;němž pře­stoupil její práh. Aby byl nablízku své pozdní partnerce&nbsp;– a&nbsp;lásce&nbsp;–, nastěhuje se do téže čtvrti, kde se tenkrát vylodil, do místa vzdáleného sotva sto kroků od bytu slavného proroka (a&nbsp;od bydliště svých tehdejších hostitelů): zároveň se stane sousedem bývalých veřejných lázní. Bezpochyby týchž, které v&nbsp;to historické ráno objevil na fotografiích v&nbsp;zasklené vitrince, vedle vchodu do prorokova domu.</p>
				</div>
			</div>
		</div>
</body>
</html>