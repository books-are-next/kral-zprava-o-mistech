<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">9/ Místa bez kontur</p>
			<p class="MLP_text_bez1radku ParaOverride-1">Z&#160;rodného domu chtěl jenom uniknout, o&#160;svém ideálním sídle pouze snil, o&#160;tajemství svého území se sotva otřel. Ze svého panství vydobyl jen předehru k&#160;neexistujícím pracím, jeho tajná Plzeň se vytratila, jakmile se k&#160;ní chtěl přiblížit, proklouzla mu mezi prsty a&#160;mezi slovy, jimiž se ji snažil uchopit; Ameriku našel jen v&#160;zákulisí a&#160;vprostřed znehybnělých, příliš ovladatelných maket. I&#160;tak se mu rozprchávala do všech stran, aby jen občas splynula s&#160;konkrétním místem; její jméno se mu stalo vinětou, kterou lepí, na co se dá, jako cowboy tasící v&#160;noci své kolty při sebemenším šramotu, ochotný rozstřílet pouhý stín nebo závan větru. Stmívá se, ale on nevlastní Ameriku víc než jinou slíbenou skříň; ledaže by jí bylo to sako, které právě odložil, chce říct: ta činka, kterou není schopen zvednout… „Když tu nebyla, říkal jsem tomu Amerika“, jistě. Až sem tedy došel; má být na co pyšný.</p>
			<p class="MLP_text ParaOverride-1">Soukromý detektiv bez zločinu a&#160;bez mrtvoly, uvízlý uprostřed svých maket v&#160;zamčeném pokoji, jehož past se zavřela nad ním samým, vypadá jako jediný podezřelý svého šetření. V&#160;trenčkotu nebo bez, se soustředěnou tváří nebo něco na ten způsob, jen trochu mlhavějšího, to se ví, sotva diskrétní silueta, třebaže kdykoli ochotná vyvstat na pozadí ohrady nebo zchátralého průčelí, hned vedle neexistujícího stínu volantu&#160;– může tu jen předvádět jeden po druhém své doličné předměty, jako k&#160;ničemu nepotřebné rekvizity. Je tajemství jeho míst pouze to, co v&#160;nich nenapravitelně chybí? Pořád přitom věří, že od míst může obdržet&#160;– nebo z&#160;nich vymámit&#160;– aspoň něco: minimální objasnění toho, proč ho vzdor své netečnosti tak přitahují a&#160;budí v&#160;něm naději na jedinečný příběh&#160;– naději, která ho pak nechá tím bezradnějšího, čím víc už neznámý děj cítil za místem vyvstávat, málem ho hmatal za jeho dekorací, tvary a&#160;obrysy. Snad by měl na místa jen trochu ostřeji naléhat, aby z&#160;nich přese všechno vydobyl poznání a&#160;formulku, díky nimž by pronikl k&#160;své pravé existenci; zatřást jejich dekorací, až by to s&#160;ní konečně pohnulo, kdyby do ní měl co návnadu přinést osobní, vlastnoručně získanou mrtvolu. Pořádně na místa uhodit a&#160;přimět je k&#160;reakci, právě tak.</p>
			<p class="MLP_text ParaOverride-1">Dá se konečně přepokládat, že místa sama, chudinky, jsou bohatá jen možnými, čistě virtuálními životy. Šlo by pak o&#160;to, dostat z&#160;nich ty životy pořádáním oslav, jejichž představu navozují, nebo činným rozvinutím těch němých, ale výmluvných konstelací, jež v&#160;jejich dekoraci občas utvoří shromážděné bytosti a&#160;předměty. Dát, jinak řečeno, zjevnou a&#160;plnou existenci „skrytému konfliktu nesourodých prvků seskupených ve skutečném rámci, který posouvá jejich vlastní realitu“&#160;– a&#160;té zvláštní naléhavosti, která z&#160;nich vyzařuje, jako by díky svému uskupení byly přítomnější a&#160;hutnější.</p>
			<p class="MLP_text ParaOverride-1">Jen tím, že by pozorně řídil své jednání podle jejích silokřivek&#160;– stejně jako podle vlastních tajných přání&#160;– by dekoraci přiměl vyprávět příběh, jejž v&#160;zárodku obsahuje, snad i&#160;odhalit pod svými nesourodými půvaby ucelený řád. Je pravda, že už teď lze možná ten řád číst rovnou z&#160;povrchu míst; zdají-li se mu ta, která ho přitahují, zároveň jedinečná a&#160;„přesná“, plyne to zřejmě i&#160;z&#160;jejich čistě výtvarných kvalit: z&#160;vizuálních vztahů a&#160;korespondencí, které k&#160;sobě pojí jejich výklenky a&#160;zákoutí, tapety a&#160;záclony, přítomné předměty, jejich hmoty, formy, barvy&#160;– a&#160;vytvářejí z&#160;nich podobně souvislé pletivo jako dovršený obraz. Nelze ale právě tak obrátit perspektivu a&#160;vidět ve výtvarné soudržnosti místa (nebo obrazu) pouhý vnější znak jiného, tím hlubšího, čím méně zjevného řádu?</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Jisté je, že reagovat na výzvu míst znamená také jim odpovědět a&#160;přimět k&#160;reakci je, kdyby jen tím, jak si je zařídíme. Když už si výzkumník nezbuduje ideální sídlo, zkouší si aspoň v&#160;duchu pronajmout mansardu, která se vzadu rozbíhá do dvou šikmých výklenků, jako do tvaru velkého&#160;Y. Z&#160;obou výklenků by byl výhled do dvora, zídku pod oknem toho vpravo by hloubila zvláštní dutina. Uložil by do ní truhlu s&#160;velkou dřevěnou koulí, v&#160;levém výklenku by instaloval umyvadlo a&#160;nad ním zrcadlo s&#160;přihrádkou, kam by postavil soudek plný nejrůznějších dýmek; už předem je vidí trčet ze soudku jako černé periskopy, ještě potemnělé kontrastem k&#160;jiskření zrcadla. Přes celou podlahu, od prahu mansardy až k&#160;zadní zdi, týž prašně béžový běhoun; jedním tahem nic než ten jazýček neznělé, sotva ochmýřené něhy.</p>
			<p class="MLP_text ParaOverride-1">Zbývá zjistit, čemu by se táhnul vstříc, jakým rozhodujícím dramatům nebo hrám. Rozpoutal by hrdina nedohledné bouřky jen tím, že by se trochu víc otřel o&#160;truhlu, kde už tak koule lehce duní při každém jeho kroku, přivolal by neznámého zachránce jediným rázným pohybem, kterým by vytrhl dýmku ze soudku a&#160;přiblížil ji k&#160;oknu? Poznal by na běhounu ráj při hroužení do šumů andělského prádla, objevil by přímo tady, v&#160;prohlubni pod podlahou, tajnou noční rezervu vnad, jejichž horké sálání by ho uchránilo i&#160;před chladem nové doby ledové? Nebo by měl konečně jen čas usednout zvolna na židli, čelem ke dveřím, nachýlit hlavu podle sklonu stropu a&#160;zvrátit k&#160;němu oko co koketní oběšenec, s&#160;patřičně vyplazeným jazykem?</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Na místech jsou bezpochyby matoucí už nesnáze s&#160;určením jejich mezí. Co tvoří hranice panství nebo sídla, kde hledat práh, za nímž se místa z&#160;okolního prostoru stahují sama do sebe? Jakými dveřmi se pak zas vytrácejí ven, a&#160;unikají ze svého dosahu? Jejich těkavost je činí neuchopitelnými i&#160;v&#160;jejich vlastním rámci; vnitřní dýchání nejpodivuhodnějších paláců&#160;– jako je nedokončený chrám šíleného katalánského architekta&#160;– při pohledu zblízka náhle ustává a&#160;nechává nás samy jen s&#160;kusem obyčejného, vyhaslého a&#160;mrtvého zdiva. Nejneprodyšnější cela se naproti tomu pootvírá už v&#160;hluku kroků, jímž vracející se vězeň rozeznívá chodbu, která k&#160;ní vede&#160;– tak jako vcházíme do podkrovní mansardy už ve chvíli, kdy míjíme pootevřené dveře blízkého výtahu. Cesta, po níž přicházíme k&#160;venkovské vile, už k&#160;ní patří stejně jako výhled, který se nám pak zevnitř nabídne na okolní krajinu, zákruty cesty se předem vplétají do obrysů domu a&#160;kreslí samy jeho tvar, tím určitěji, čím víc se k&#160;němu blížíme.</p>
			<p class="MLP_text ParaOverride-1">Ani přitom pořádně nevíme, odkud sem směřujeme a&#160;odkdy, z&#160;jak dalekého až obzoru; vezl nás k&#160;vile až vlak, do něhož jsme nasedli dnes ráno, nebo už ten včerejší? Ne-li ten, do nějž jsme nastoupili před čtvrt stoletím? Snad odjakživa, říká si hrdina, byly všechny domy nebo ulice, které ho náhle upoutaly, už taky vzpomínkou na jiné ulice a&#160;domy a&#160;na vzrušení, které v&#160;něm vzbudily kdysi předtím, možná jen proto, že v&#160;nich prožil jakousi zapomenutou událost. I&#160;dekorace místa přitom musela hrát svou roli, jestliže mu tak utkvěla v&#160;paměti&#160;– a&#160;je-li už její zmrtvýchvstání ve tvarech jiného místa tak matoucí, že se stává událostí samo. Detektivní zápletka, která postupně prochází barem a&#160;hotelovou halou, golfovým hřištěm a&#160;pustým parkovištěm, večerní kanceláří žíhanou stíny žaluzií a&#160;noční vilovou čtvrtí, posiluje právě tak vlastní magii dekorací jako jí jen využívá k&#160;tomu, aby zvýšila poutavost svých vražd a&#160;únosů. Podstata věci tak jistě krok za krokem jen víc uniká; je příběh pouze zvláštním zhmotněním tajemství míst, činí je naopak tajemnými až on? Toužíme po dámách kvůli tomu, co skrývají pod sukní, nebo protože se v&#160;tom temném klenotu chceme dotknout jich samých, a&#160;jejich tajného dna?</p>
			<p class="MLP_text ParaOverride-1">Vida, je to jako s&#160;tou vitrinkou a&#160;dámským kloboučkem. Při někdejším promítání filmového westernu zalehlého letním vedrem a&#160;líně se rozjíždějícího mezi prkennými domky cowboyské osady, jako ve vyprahlém a&#160;pustém labyrintu, se náhle cítil na domácí půdě, když jeden ze zlosynů filmu rozbil uprostřed ticha modistčinu vitrinu a&#160;vylovil z&#160;ní malý klobouček, koketně nasazený jako na hřad na dřevěnou tyčku. Jako by se tu náhle, vprostřed pustiny, dotkl pevného základu a&#160;jádra, v&#160;kloboučku vyhřezlém z&#160;rozbité vitrinky se mu ohlásil&#160;– a&#160;zhmotnil&#160;– celý jedinečný svět. Co k&#160;němu ale tolik mluvilo: brutálnost chlapíkova gesta (a&#160;dramatu, k&#160;němuž bylo signálem), ženský půvab kloboučku s&#160;křehkou precizností šperku, prkna a&#160;prach přízračné osady najednou jakoby zjevené&#160;– a&#160;vzbuzené k&#160;životu&#160;– nájezdem na vitrinu? Veškerou „podstatu“ světa, který před ním vyvstal, nejspíš tvořilo jen krátké zkřížení těch tří komponent; nic než společný povzdech kloboučku a&#160;vitrinky na pozadí pouště, která ho vzápětí zas vpíjí.</p>
			<p class="MLP_text ParaOverride-1">Povzdech sám byl ke všemu jen ozvěnou: replikou obrázku z&#160;kresleného seriálu, na němž v&#160;dětství spatřil jednoho z&#160;hrdinů, jak vystrkuje z&#160;okna na klacíku vlastní širák, ve snaze vyprovokovat střelbu zákeřně ukrytého nepřítele. Když klobouk na dalším obrázku skutečně dostal dávku, pod níž se bezmocně hroutil a&#160;chřadnul, měnil se zároveň v&#160;nezapomenutelný a&#160;jedinečný předmět dík roztřeseným vlnovkám, jež k&#160;němu ilustrátor přidal jako poslední ozdobu. To, co výzkumníka přitahuje&#160;– a&#160;co se snaží povýšit na pevnou substanci&#160;– je ve skutečnosti pouhý skluz a&#160;žabka na vodě, letmá série přesunů v&#160;jeho paměti: cowboyská historka zhuštěná do emblematických znaků&#160;– klobouk a&#160;klacík, okenice&#160;– a&#160;krátce zas zahlédnutá vprostřed jiného fiktivního děje, za společným třasem kloboučku a&#160;rozbité výlohy.</p>
			<p class="MLP_text ParaOverride-1">Jeho vyvolená místa jsou podobně nejistá a&#160;hybridní, skrývají touž těkavost za svou zdánlivou nehybností. Už v&#160;dětství hledal v&#160;půdě vily přemístěný salon, doupata, která si budoval na území dospělých, ho odtud měla přenést do neznámých budoárů. To, co mu činí místa blízkými, je záblesk jiných míst, jejichž vidina se v&#160;nich obráží, Chicago vprostřed Karlových Varů a&#160;salon na dně jezera. Výkladní skříně ho nikdy tak nepřitahují, jako když se v&#160;nich&#160;– „po vzoru“ památného verše jeho přítele&#160;– chvějí třás­ně deště, nejlákavější obchody jsou pro něj ty, které v&#160;duchu vidí vyrůstat uvnitř jiných, bar vyvstávající za pestrými flakonky voňavkářství nebo knihkupectví, v&#160;jehož svazky se pro něj mění polena srovnaná na regálech krámku s&#160;uhlím a&#160;dřívím. Proměna, kterou si od míst tak slibuje, spočívá možná už v&#160;tom letmém posunu jejich identity, i&#160;<span class="MLP_znak_kurziva_11b">lavatories</span> ho zřejmě svedly jako vidiny přemístěných obydlí, spíš než jako zásobárny radikálně „zhuštěné“ skutečnosti.</p>
			<p class="MLP_text ParaOverride-1">Potěšení, které nachází v&#160;biografu, vyplývá hned z&#160;dvojího přemístění; zatímco sál kina se mění v&#160;loď, která s&#160;ním vyplouvá na cestu, obrazy na plátně mu umožňují vnikat do dalekých prostorů a&#160;residencí, ležících mimo dosah okolního světa a&#160;jeho každodenních nejistot. V&#160;divadle podobně vychutnává možnost obývat hodinu nebo dvě klamné interiéry vykouzlené na scéně kulisáky, vcházet sem s&#160;herci třaslavými dveřmi a&#160;ohřívat se tu u&#160;krbu s&#160;bledým ohněm bez žáru. Všude, kde se octne, se pokouší odhalit za dekorací scénu, jejíž představu místo vskrytu navozuje, aleje hřbitova se mu mění ve vylidněná korza, v&#160;parcích se otvírají neznámé honební revíry. Z&#160;nočního Muzea nebo Opery se stávají tiché továrny, světlo, které z&#160;nich občas září v&#160;pozdních hodinách, se zdá nasvědčovat tomu, že se tu nepřetržitě pracuje na tajných a&#160;temných zakázkách; velké obchodní domy se zas v&#160;noci proměňují v&#160;muzea, kde jsou pod náměsíčným dohledem několika nehybných manekýnů vystaveny jen řady prázdných obleků. V&#160;bytech, kam je pozván na večírek, se průzkumník aspoň snaží přesunout konverzace do kuchyně nebo do koupelny&#160;– jako do jiných salonů a&#160;hovoren&#160;–, stejně jako své rozhovory v&#160;hospodách rozvíjí s&#160;oblibou i&#160;na záchodcích. To všechno jako by mu přitom nestačilo, jde ve své posedlosti tak daleko, že chce uspořádat flám v&#160;taxíku nebo ve výtahové kabině a&#160;promítat přátelům film na plátno vynesené na seník, mezi kupky vyschlé trávy; s&#160;jedním z&#160;kamarádů zamýšlí založit divadlo v&#160;hasičské zbrojnici. Hlavní kouzlo míst, stručně řečeno, jako by pro něj spočívalo jen v&#160;jejich prolnutí s&#160;místy, které na jejich scénu přivolává odjinud a&#160;která tu chce náhle vidět vyvstávat jako v&#160;křišťálové kouli.</p>
			<p class="MLP_text ParaOverride-1">Uprostřed všech těch hybridních vidin přitom vystupuje jeden zvláštní „model“, obraz <span class="MLP_znak_kurziva_11b">těkavého obydlí.</span> Nic hrdinu tak nevzruší jako nečekaně přemístěný příbytek, obytný prostor záludně přesunutý do cizího prostředí. Už banální lokály obchodů a&#160;výčepů, salonky zubařských nebo krejčovských čekáren, vzorně zařízené pokoje vystavené v&#160;prodejnách nábytku jsou mu matoucími příklady takových „vyhoštěných“ obydlí, zanechaných jako v&#160;transitu na chladně neosobních, průchozích místech. Stejně ho vyvádějí z&#160;míry hotely se svými divadelními pokoji a&#160;budoáry, najímanými k&#160;čistě soukromým představením; údiv a&#160;respekt, který v&#160;něm budí, ještě posílí poznání, že někteří dobrodruzi žijí v&#160;hotelích trvale, jako ve skutečných obydlích. Právě tak ho vzruší&#160;– a&#160;důvěrně se ho dotkne&#160;–, když zjistí, že lze bydlet v&#160;maringotce nebo v&#160;hausbotu, při pohledu na vyřazené tramvaje a&#160;vagony kotvící místo pavilonků v&#160;zahradách jeho spoluobčanů se v&#160;nich rázem vydává na rozhodující výpravu. A&#160;už se nezastaví, nepřestane větřit možná obydlí ve všem, co je zdálky nebo zblízka připomíná. Hlídací budky a&#160;kiosky v&#160;městských parčících, kupole observatoří a&#160;stánky pouličních střelnic, kde v&#160;pozadí visí jen strohé sádrové dýmky a&#160;kartonové terče, šatny fotbalistů ztroskotané v&#160;rohu opuštěných hřišť; jakákoli chatrč nebo kabina může nabídnout pohostinství výhonku obytného domu a&#160;nechat ho vypučet mezi svými stěnami, natolik, že s&#160;ním splyne. Každý z&#160;klíčících domů je nicméně domem jenom napůl, obydlí, které vyvstává za cizí dekorací, narušuje její identitu stejně, jako v&#160;ní hledá úlevu samo od sebe. Nic jistě není podivnější než to, že se nebydlí ve sklenících; nic&#160;– jenom představa, že se v&#160;nich bydlet dá.</p>
			<p class="MLP_text ParaOverride-1">(Už komnaty zámků proměněných v&#160;muzea dovolovaly prohlédnout tu lest. Když jsme do nich vnikali pohledem, to se ví, narůstalo v&#160;nás také pokušení nechat se s&#160;nimi na zámku zavřít, bez ohledu na ochrannou šňůru do nich vklouznout a&#160;trochu v&#160;nich přece jen pobýt, strávit tu noc čtením starého svazku nebo oslavou zapomenutých narozenin. Naneštěstí jsme tušili, že by takové dobytí bylo čistě pomyslné, neméně chimérické, než bájné interiéry samy; opravdu navštívená komnata by byla jen chabým odleskem té scény, kam jsme chtěli vniknout, octli bychom se tu v&#160;místnosti jako každá jiná, místo té, která nás za šňůrou tak přitahovala právě tím, že se nám zároveň nabízela a&#160;odpírala.)</p>
			<p class="MLP_text ParaOverride-1">Ulice, jejíž obraz před ním znovu vyplouvá z&#160;reklamního plakátu, po tom, co ji navštívil ve snu (i&#160;na plátnech slavných malířů objeví její repliky)&#160;– ta ulice už nabízí k&#160;obývání jen vzdušnou residenci, široce otevřenou do všech stran. Z&#160;chodníků, které se pod večerním nebem táhnou k&#160;obzoru podél ztemnělé vozovky, se místo budov zvedají kusy <span class="MLP_znak_kurziva_11b">nábytku</span>, samy veliké jako domy; ulice je chodba vyhnaná před práh, vlaštovka zmatená stmíváním spojuje jedním tahem její komody a&#160;skříně se spáleným nebem. Mizí tu i&#160;hranice mezi vnějškem a&#160;vnitřkem, nad jiné hybridní dekorace je zároveň ohraničená a&#160;prostupná. Hrdinovi tak zřejmě ztělesňuje jak šanci, již znamená být zároveň v&#160;závětří a&#160;k&#160;dispozici, bez pout, tak dávný strach lidí, že najdou svá pohostinná doupata nanovo vydaná v&#160;plen, zbavená důvěrnosti a&#160;znovu vystavená cizotě, proti níž si je zbudovali. Bledé odlesky vysílané ulicí do stmívání přitom působí magneticky, sama její ztroskotanost přitahuje jako naléhavý apel.</p>
			<p class="MLP_text ParaOverride-1">Už to tak vypadá: to, čeho se hrdina tolik chytá, jsou jednoduše <span class="MLP_znak_kurziva_11b">nemožné úkryty.</span> Proto ho vzrušuje i&#160;skrýš bobrů, ten přístřešek z&#160;listí a&#160;polámaných větví, který si zvířata budují vprostřed řeky a&#160;který mu kdysi uhranul v&#160;jiném kresleném seriálu, jehož dva hrdinové se do bobří skrýše schovali, aby unikli pronásledovatelům. Vzdor nejisté podlaze, která pod kupolí z&#160;větví jen tak tak udržela vetřelce nad proudící řekou<span class="CharOverride-3"><span id="footnote-004-backlink"><a class="_idFootnoteLink" href="../Text/zprava_o_mistech_021.xhtml#footnote-004">*</a></span></span>, mu jejich návštěva u&#160;bobrů připadala jako vzácná výsada, natolik, že si slíbil udělat všechno pro to, aby se v&#160;bobřím domku jednou octl sám. V&#160;očekávání té slavné chvíle si aspoň závrať, již pocítil nad bobří chýší, prožije znovu při pohledu na jiné fantomatické obydlí, jež před ním tentokrát vyvstane jako ve zlém snu: vybombardovaný činžák, nad nějž se vznesl s&#160;kamerou jakéhosi dokumentu a&#160;v&#160;jehož troskách vidí celé kusy ložnic a&#160;kuchyní zachované i&#160;s&#160;původním nábytkem a&#160;vybavením, včetně černých tyček salámů zavěšených na stěnu spíže. Zatímco intimita domova tu přežívá prostřednictvím svých nejdůvěrnějších znamení, úkryt, který ji chránil, odhaluje svou fatální chatrnost a&#160;trvalost hrozby, kterou se marně snažil zažehnat; i&#160;sál biografu, jaksi v&#160;protikladu k&#160;tomu, který si hrdina chtěl zřídit ve svém vysněném sídle, náhle jen bezedně zeje vstříc nehostinnému světu, jeho větrné a&#160;cizí pustině.</p>
			<p class="MLP_text ParaOverride-1">Zároveň s&#160;umíráčkem ohlašujícím konec zaniklého řádu zní přitom z&#160;trosek domu cosi jako signál k&#160;nové plavbě; destrukce dala také budově volněji vydechnout, podobně jako zchátralým dekoracím hrdinovy Plzně, a&#160;otevřela ji jiné, širší existenci. Když s&#160;ním po ohlášení bojů ve městě prchala matka z&#160;bytu, barikády, přes něž jej přenášela, ho právě tak plnily hrůzou i&#160;údivem, při pohledu na skříně nebo věšáky trčící porůznu z&#160;hromad hrubých dlažebních kostek. Vystěhovaný nábytek jako by už tenkrát prozrazoval utajenou pravdu, byl rázem bližší a&#160;důvěrnější, než nábytek v&#160;bytě a&#160;vybízel ho sdílet s&#160;ním ulici jako vzdušnou bobří chatrč. Jako by hrdina od počátku věřil jen úkrytům, které neskrývají svou křehkost, a&#160;místa pro něj byla tím opravdověji místy, čím víc byla vystavena zničení a&#160;musela vzdorovat jeho hrozbě. Snad už měl tenkrát v&#160;sobě i&#160;předtuchu toho dne, kdy se dostaví k&#160;zubaři a&#160;octne se v&#160;hale svého prvního obydlí&#160;– téhož, z&#160;nějž prchali koncem války&#160;– změněné z&#160;kdysi tak intimní scény v&#160;neosobní ordinaci…</p>
			<p class="MLP_text ParaOverride-1">Se svým nejistým vybavením, pouličním nábytkem, zdmi bez střechy a&#160;salámy, které na nich visí jako v&#160;dospělé, zvětšené verzi jeho dávné hračky, dřevěné makety hokynářství, mu ty sporné a&#160;odkryté úkryty naznačují možnost zabydlet se jaksi přímo v&#160;ohrožení, vyjít vstříc nepřátelskému světu a&#160;přitom docela neopustit dětský pokoj a&#160;jeho poklady. Opravdu ideální dům by měl nejspíš spočívat jen na neexistenci pevných základů, být opatřen dveřmi trvale zmítanými větrem&#160;– mezi životem a&#160;smrtí&#160;– jako vrátka předměstských hřbitovů a&#160;střechou vzdutou jen krátkým povzdechem kupole z&#160;listí, co jedinou observatoří. Intimita sídla by splývala s&#160;přijatou a&#160;tím jaksi i&#160;oddálenou, zpátky ven obrácenou cizotou, úkryt, který by tu hrdina našel, by byl jistý jen natolik, nakolik by dovolil kdykoli zpochybnit svou odolnost a&#160;obyvatelnost. Výzkumník, jinak řečeno, by tu spočinul jen mezi chvějivými stěnami utkanými z&#160;přízně i&#160;nepřízně, ze zkřížených vláken cizoty a&#160;důvěrnosti. Také hrdina <span class="MLP_znak_kurziva_11b">Casablanky</span> není nikdy víc doma, než když se ve svém bílém sklepnickém saku octne sám v&#160;přítmí a&#160;klamném přepychu zavřeného baru, zatímco o&#160;okna se nepřestává otírat slídivý reflektor blízké strážní věže. Právě tak, říká si, obývá nejlépe svůj salon krejčí, který z&#160;něj zákazníka vyvádí na procházku a&#160;opravuje na něm oblek za chůze.</p>
			<p class="MLP_text ParaOverride-1">Aby své úkryty lépe zabezpečil, stačilo by mu je vtáhnout do vlastních přesunů, vybírat si a&#160;obývat domy, které jsou samy v&#160;pohybu, jako rozjetý vlak. Nejsme nejlépe chránění právě na cestách? I&#160;bezpečnost příbytků vzrůstá s&#160;jejich těkavostí a&#160;relativitou, jako jen houpání lodi zase smazává hrozbu, kterou signalizuje. Po dlouhých létech, kdy těkavé úkryty obýval na dálku, mu jistě zbývá je doopravdy poznat.</p>
			<hr class="HorizontalRule-1"/>
			<div class="_idFootnotes">
				<div id="footnote-004" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor" href="../Text/zprava_o_mistech_021.xhtml#footnote-004-backlink">*</a>  Kontrast mezi pohostinným vzhledem skrýše a&#160;jejím nepohodlným vnitřkem, mezi představou útulku, kterou skrýš navozuje, a&#160;její neschopností jej opravdu poskytnout, vzhledem ke své znepokojivé křehkosti, je na ní bezpochyby to nej­svůdnější. Jisté městské plovárny – pařížské nebo štrasburské – z&#160;počátku 20.&#160;století jsou v&#160;tomto smyslu velké bobří chatrče, samy vzrušující tím, jak zároveň přitahují a&#160;odpuzují. Jejich střízlivě funkční, ale subtilně členěná architektura – útlé sloupky a&#160;kachlíkové obkládání, klenutá pokladní okýnka, palubní schůdky a&#160;kruhová podlaží&#160;– se zdá vhodná k&#160;prodlouženému pobytu a&#160;výzkumu, který by byl nepřetržitou, nedohledně obnovitelnou slavností k&#160;obrazu důvtipného bludiště, které budova tvoří; když do ní ale pronikneme, zažijeme tu jen ponižující obřady, při nichž jsme – nazí a&#160;zimničně roztřesení – trvale vystaveni průvanu, řvoucímu davu a&#160;ledové, chlorované vodě, rozlévající se z&#160;bazénu až k&#160;šatnám a&#160;zbavující budovu veškeré intimity. Stačí nicméně vyjít zpátky na ulici, abychom znovu začli snít o&#160;jakési <span class="CharOverride-2">pravé</span> návštěvě místa, kterou bychom s&#160;několika flamendry podnikli vprostřed noci a&#160;aniž bychom si svlékli smokingy a&#160;róby nasáklé výpary baru, kde jsme byli předtím…</p>
				</div>
			</div>
		</div>
</body>
</html>