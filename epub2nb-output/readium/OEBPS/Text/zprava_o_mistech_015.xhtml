<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">5/ Tajná Plzeň…</p>
			<p class="MLP_text_bez1radku ParaOverride-1">Jednoho dne&#160;– stejně jako jeho nejbližší přátelé&#160;– dostal neodvratný příkaz, po němž musel rodinnou vilu opustit jakoby navždycky. Vyhnali je přitom ven z&#160;úkrytu, do chladna a&#160;na světlo dne jen proto, aby je znovu zavřeli o&#160;kus dál, za zdmi kasáren. Jeho posádkové město, Plzeň, nepůsobí o&#160;nic přívětivěji než jiná, „mazáci“, jen co sem dorazí, ho taky hned varují: „není tu nic, uvidíš“. Krátce nato si nicméně začne město zalidňovat po svém, novým průzkumem míst a&#160;pátráním po jejich skrytém životě.</p>
			<p class="MLP_text ParaOverride-1">Hned masivní a&#160;trochu nadutá budova starého Divadelního skladiště nepatří jen k&#160;nejpozoruhodnějším almarám, které denně trčí do stmívání. Její sloní těžkopádnost, jakoby vypleněná šeď zdí zpestřených jen strohou výzdobou&#160;– pouhými reliefními náznaky čtverhranných sloupů&#160;– dávají tušit za svým mlčením i&#160;špatně potlačovaný povzdech. Pokaždé, když navečer míjí budovu jako vyhaslou planetu a&#160;vzhlíží k&#160;špinavému skleněnému půlměsíci nad vchodem, kam se věší zbytky denního světla, cítí se v&#160;sobě zpřesňovat představu události, s&#160;níž se mu skladiště zdá spojeno. K&#160;tomu, aby narazil na její stopu, by bezpochyby stačilo prolistovat staré noviny; někdy počátkem dvacátých let, říká si, sotva pár měsíců po tom, co bylo slavně dostavěno, vzrušilo až dosud panenské skladiště veřejnost díky záhadné vraždě, jejíž pachatelé skryli svou oběť&#160;– nejspíš s&#160;pomocí skladníka&#160;– právě v&#160;něm. K&#160;obrazu budovy samotné, která musela být při otevření poslední architektonickou novinkou, byla bezpochyby obětí mladičká, sotva šestnáctiletá dívka; po objevení zločinu mohlo zato skladiště už jen poklidně stárnout, natolik napříště patřilo k&#160;paměti města a&#160;k&#160;zásobě jeho nedosněných snů… Stačí však, když výzkumník zajde do protějšího výčepu (kde se do povyku vojáků jako on mísí řev opilců v&#160;civilu), aby tu prožil stmívání jako novou zápletku temného případu.</p>
			<p class="MLP_text ParaOverride-1">Podobné orientační body mu poskytne letitá synagoga, omšelý hotel nebo krám starého fotografa. Celé město, jakoby uzavřené samo v&#160;sobě dík tomu, že je nemůže opustit bez povolení, se pro něj mění v&#160;tajné, průzkumu hodné území. I&#160;místa, kam se chodí zhostit přesně vymezených úkolů&#160;– jako ty městské hotely, kde ho jakožto „obránce vlasti“ jsou ochotni přijmout v&#160;dámském doprovodu&#160;– dostávají vzápětí širší a&#160;bohatší smysl, který to anekdotické určení přerůstá. Stačí, když si při večerních návratech do kasáren, nasáklý pivem a&#160;přiměřeným steskem, zvykne zastavit se na kraji jakéhosi sídliště a&#160;nechat tu v&#160;blátě poslední svobodnou loužičku; jinak obyčejná scenérie rázem získá důležitost památného místa, podobně jako banální pole, kde kdysi došlo ke slavné bitvě.</p>
			<p class="MLP_text ParaOverride-1">Většina jeho záchytných bodů jej nicméně přitahuje sama o&#160;sobě, jedinečnou „magií“ dekorace a&#160;předmětů, které ji spolutvoří. Majestátní hotel <span class="MLP_znak_kurziva_11b">Continental</span> si jej nezískal jen svým jménem, v&#160;němž doznívá echo stejnojmenného swingového hitu protkané lesky zlaté a&#160;černé viněty staré desky Brunswick. Líbí se mu taky&#160;– a&#160;především&#160;– zaprášená tiskací písmena hláskující němě jméno hotelu na střeše budovy a&#160;podpíraná útlým kovovým lešením, k&#160;němuž neznámí údržbáři občas přistavují žebříky kreslené ještě tenčí linkou proti šedavému nebi. Sotva se obrátí k&#160;hotelu na hlavním náměstí, písmena vyvstávají&#160;– naruby&#160;– nad střechami, v&#160;ústí přilehlé ulice, jako nejkřehčí fata morgana… Biograf jménem Hvězda je podobně důležitý jak tím, že sám jeho název připomíná starý film (<span class="MLP_znak_kurziva_11b">Hotel Modrá hvězda</span>)&#160;– a&#160;propůjčuje tak jaksi prchavým vidinám plátna solidnost budovy&#160;–, tak skleněnou polokoulí nad vchodem, blízkou zároveň markýze Divadelního skladiště a&#160;kupoli, jíž si náš hrdina představuje završeno své ideální sídlo.</p>
			<p class="MLP_text ParaOverride-1">K&#160;místům, která ho lákají&#160;– a&#160;z&#160;nichž postupně skládá své soukromé město&#160;– patří stejně uzavřené scény-úkryty jako otevřené prostory, louky a&#160;parcely, jimiž se Plzeň obrací k&#160;okolnímu venkovu. Prostory zvlášť schopné kompenzovat jeho situaci vězně, a&#160;které se mu nabízejí i&#160;při povinném výcviku, směřujícím většinou právě do pustiny a&#160;zeleně městských okrajů. Velký plynojem vztyčený jako maják za plotem kasáren, na kraji nedohledných polí, mu umožňuje unikat do prostoru fiktivních příběhů, vzduch, který se kolem rozechvívá za jistých horkých nedělí, mění každý šroub v&#160;kovové mase v&#160;zárodek netušené zápletky tajemného románu nebo filmového seriálu.</p>
			<p class="MLP_text ParaOverride-1">Občas objeví volný prostor i&#160;v&#160;areálu kasáren, jako to ráno, kdy se jejich výcvik omezí na vágní školení, k&#160;němuž se&#160;– v&#160;mírném dešti&#160;– uvelebí na zarostlém území kus od plotu z&#160;ostnatých drátů. Mezi kopřivami, trsy vysoké trávy a&#160;rezavými zbytky bůhvíjakého válečného stroje, které z&#160;nich tu a&#160;tam čouhají, je náhle zase zpátky ve svém „panství bodláků“, tom dráždivém skladišti možností (kout mu dokonce našeptá nové pokračování básně, kterou kdysi panství věnoval; představa smrti tu tentokrát bude všudypřítomná). I&#160;řeči jejich desátníka se tu neodvratně rozpouštějí v&#160;tichu, než matoucí seanci dovrší němá, ale výhružná událost: tělo epileptického spoluvězně se v&#160;náhlé křeči zhroutí do trávy, jako by ho neznámá síla přibila přímo k&#160;pustině místa…</p>
			<p class="MLP_text ParaOverride-1">Když se vzdor všemu za dráty dál dusí, stačí, aby se vydal na nádraží, sedl si na peron a&#160;němě přihlížel věčnému kolotoči příjezdů a&#160;odjezdů. Dokud se o&#160;něj otírá, šum anonymního lidského příboje ho chrání a&#160;drží v&#160;bezpečné vzdálenosti od všeho, od cizoty okolního světa i&#160;od vlastní prázdnoty.</p>
			<p class="MLP_text ParaOverride-1">Ještě po svém přeložení na velitelství, do středu města, se bude chytat pohledem spásné rozlohy za oknem: velkého hřiště, které se v&#160;zimě polévá a&#160;mění v&#160;městské kluziště. V&#160;porovnání s&#160;jeho bílou, větrnou pustinou se domy vystupující v&#160;jejím pozadí, za řídkým drátěným plotem, podobají pouhým kulisám. Hřiště zároveň tvoří jakýsi nehlasný vír, kolem nějž se tajemně shlukují nejpamátnější scény vyvstalé z&#160;každodenního hemžení; právě na jeho prahu, ne jinde, se jednoho krásného dne, za nadšeného řevu celého pluku, octla „Pastelka“ pod náklaďákem s&#160;mrtvým vrabcem v&#160;pochvě. V&#160;jednom zimním ránu, chvíli před svítáním, vnímá hrdina jako zvláštní prozření jen to, že vidí vzdálené domy celé probledlé, jakoby definitivně neobydlené, a&#160;cítí je třást se spolu s&#160;lampami&#160;– dosud rozžatými&#160;– jimiž pohupuje vítr nad prázdným kluzištěm.</p>
			<p class="MLP_text ParaOverride-1">Každé z&#160;jeho míst ho obývá ještě víc, než on pobývá v&#160;něm, až se samo stane součástí těch důvěrných chimér, jejichž masu v&#160;něm předtím rozčeřilo. Pátrač místo pouze nezabydluje svými vizemi, také ho v&#160;sobě uzavírá a&#160;nosí jako vizi navíc. I&#160;městské pivovary, vzdor svému světovému renomé, se stanou součástí jeho vnitřní rezervy; když poprvé spatří z&#160;můstku nad řekou jejich pobledlé věže, připomínající zestárlou pevnost, rázem se octnou na seznamu míst, která si slibuje prozkoumat pozorněji. A&#160;nezklamou ho ani v&#160;den, kdy se na ně jde podívat zblízka; jejich přitažlivost se zpřesní zvlášť ve chvíli, kdy poblíž pivovarů objeví starý dřevěný hangár a&#160;zjihle v&#160;něm pozná pravý kuželník.</p>
			<p class="MLP_text ParaOverride-1">Jméno objektu jej tentokrát vzrušuje neméně, než on sám&#160;– jméno, nebo spíš jedinečné pouto, které je k&#160;objektu váže. Nejde-li o&#160;víc než o&#160;boudu z&#160;nahrubo spojených prken, souzní jen o&#160;to lépe s&#160;tím slovem&#160;– KUŽELNÍK&#160;–, které při každém vyslovení matně zaduní, jako by velká koule vrazila do všech čtyř prkenných stěn najednou. Sama dutina boudy jako by tím dostávala zvláštní hutnost, objekt a&#160;jeho jméno se nad jejím zvučným prázdnem uzavírají jako nad příkladným vzorkem&#160;– a&#160;koncentrátem&#160;– skutečnosti vůbec. Dostatečný důvod k&#160;tomu, aby hrdina zahrnul kuželník (tak jako plynojem nebo skleněnou markýzu) do svého „základního slovníku“: mezi slova-objekty, která mu při každém novém setkání připadají jako <span class="MLP_znak_kurziva_11b">důkazy&#160;– </span>třebaže mu uniká, čeho.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Všem scenériím jeho „tajné Plzně“ je napřed bezpochyby společná více méně pokročilá zchátralost&#160;– patina, která z&#160;nich dělá jen zbytky bývalé slávy. Potvrzuje to jistě výzkumníkovu slabost pro svět minulosti; pravdivost, již tomu světu přisuzuje, však spočívá i&#160;v&#160;jeho věcné realitě. Starý plynojem nebo sklad jsou pro něj taky víc a&#160;autentičtěji plynojemem a&#160;skladištěm než jejich současné varianty, vyrobené z&#160;příliš lehkých (ne-li čistě syntetických) hmot, jejich hutná a&#160;impozantní masa žije díky své omšelosti i&#160;bohatším životem. Tím, jak zpochybňuje jejich praktickou užitečnost, dává dokonce omšelost objektům širší identitu, otvírá před nimi možnost nového, neznámého využití, díky níž dýchají víc zeširoka v&#160;šedi dní, proti přísnému obzoru kasárenských let.</p>
			<p class="MLP_text ParaOverride-1">Plzeň, jeho posádková díra, je nicméně pro našeho hrdinu i&#160;trapnou mezerou v&#160;paměti, prázdnem, které zaplňuje stejně obrazy a&#160;slovy jako vzpomínkami. Scenérie města jsou ostatně většinou nejen zchátralé, ale taky nepůvodní a&#160;odvozené, pouhé chudší repliky a&#160;imitace míst známých odjinud, z&#160;jiných měst a&#160;končin. Svou vlastní podobou mu Plzeň jen připomíná minulost, kterou nechal před jejím prahem; nejmasivnější objekty města ztrácejí identitu a&#160;rozplývají se v&#160;mlze, jako vágní ozvěny dalekých modelů. Starý most nad řekou je tak jen chudší&#160;– a&#160;menší&#160;– příbuzný Karlova, za nímž místo toho solidního kamenného labyrintu, Malé Strany, leží pouze zamlklé bludiště předměstských zahrádek; jedna z&#160;městských čtvrtí má aspoň totéž jméno&#160;– Letná&#160;– jako čtvrť hlavního města, kam dojížděl za zvlášť důležitým přítelem-spiklencem, který je teď sám v&#160;exilu „za dráty“ a&#160;jehož křestní jméno zas přeludně poblikává z&#160;názvu Prokopovy třídy, přímo ve středu Plzně. Plynojem za kasárnami je právě tak replikou toho, který zná z&#160;Libně, sotva ozvláštněnou tím, že plynojem tady vyjel z&#160;města až na kraj polí. I&#160;tajemná kamenná koule obtočená rezavým ostnatým drátem, kterou hrdina najde zavěšenou na komínu staré továrny, je vzdor své hmotnosti spíš mlhavé echo: reminiscence na jinou zchátralou továrnu a&#160;její pustý dvůr, kde mohl jako dítě sondovat ticho nejedné neděle. Má-li Plzeň vlastní jedinečnou atrakci, je jí ještě tak nejspíš přehlídka starých fasád s&#160;velkými oprýskanými reklamami, které lemují jednu z&#160;okružních tříd města a&#160;jsou přímo příkladným ztělesněním jiné, minulé epochy.</p>
			<p class="MLP_text ParaOverride-1">Minulost jej svírá ze všech stran, nahrazuje mu stejně přítomnost jako požírá jeho budoucnost. Je-li schopen ztuhnout před domovním průčelím a&#160;zkoumat pohledem římsu nebo balkon, jako by na tom závisela jeho existence, ví dobře, že je to jen kvůli vzpomínce, v&#160;niž se objekt vzápětí promění a&#160;kterou si předem, jak může, vrývá do paměti. Společně se sklonem k&#160;nostalgii, který v&#160;něm posílila, ho izolace v&#160;kasárnách vede také k&#160;tomu, že přehlíží rozličná bohatství světa jako navždy ztracený poklad, připomíná si jak celou vlastní minulost, tak uplynulé sezóny dějin. Nanovo jsou tu všichni a&#160;táhnou mu v&#160;dlouhém defilé hlavou, od posledních bojarů vztyčených v&#160;oknech petrohradských paláců, než odhodlaně vyprázdní na ex svou láhev vodky, po první průkopníky trampingu táhnoucí s&#160;kytarou na španělskou frontu, v&#160;hlaholícím konvoji interbrigadistů. Jak to zas a&#160;zas probírá, od detailu k&#160;detailu a&#160;zlomek po zlomku, tráví doslova čas tím, že si vzpomíná na svět. Ještě v&#160;období poplachů, kdy spolu s&#160;ostatními nesvléká polní uniformu a&#160;nepřestává čekat na signál, který&#160;– podle jejich pohlavárů&#160;– zahájí poslední válku, prodlouží své loučení četbou Prousta, jehož Hledání vnímá jako srdceryvnou závěť; předem nad ním oplakává zmizelou planetu, jeho stesk po ztraceném čase Proustovy doby ještě násobí smutek z&#160;představy, že některé kapitoly už nestačí přečíst.</p>
			<p class="MLP_text ParaOverride-1">Sdílí dokonce svou nostalgii s&#160;novým spiklencem, jediným z&#160;celých kasáren, s&#160;nímž může opravdu vést dialog a&#160;jenž je přitom schopen přidat k&#160;jeho evokacím vlastní, jemně odstíněné „vzpomínky na svět“; spojí se s&#160;ním rovněž k&#160;tiché večerní meditaci před zvlášť slavným zbytkem minulosti, starou, ale dosud užívanou plynárnou, která svou začernalou konstrukcí a&#160;tajemnými ohni, které v&#160;ní hoří, připomíná své vlastní vyobrazení&#160;– v&#160;instruktivním průřezu&#160;– na kterési staré rytince. Jiří sám je zároveň zástupný přítel ve srovnání s&#160;těmi, které poznal před ním a&#160;jejichž spiklenectví mu pouze připomíná. (J., jeho vojenská láska, bude právě tak jen trochu méně „vypracovanou“ náhradnicí Z., i&#160;svými hereckými ambicemi.) Přitom to je nesporně druh k&#160;jeho vlastnímu obrazu; když ho později konfrontuje s&#160;těmi, s&#160;nimiž se ve svých věznicích sblížili ostatní přátelé, vidí, že jeho osobnímu „stylu“ odpovídá stejně, jako jejich noví kamarádi stylu přátel. Čerpá každý z&#160;nás sám ze sebe i&#160;své lidské okolí?</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Někdy se stane&#160;– došlo k&#160;tomu už v&#160;souvislosti s&#160;jeho „územím“&#160;– že očekávání, které v&#160;něm budí jistá místa, potvrdí i&#160;skutečné události. Stejně se k&#160;lákadlům míst mohou přidat další a&#160;posílit jejich vnitřní náboj svým vlastním. Divadelní skladiště dostává víc smyslu díky sousednímu obchodu semeny, stará kavárna je tím podstatnější&#160;– a&#160;přitažlivější&#160;– scénou, že jen pár kroků od ní se nachází další předpokoj neznámého románu, obskurní salon vedený patřičně přízračným holičem, a&#160;navíc i&#160;pouliční seismograf: jedna z&#160;těch plechových skřínek, kde se za zaprášeným sklíčkem bez konce odvíjí z&#160;válce pás čtverečkovaného papíru. Tajné „černé schránky“, jejichž jehla jako by trvale připomínala blízkost okolní rozlohy a&#160;podávala diskrétní zprávu o&#160;jejím dýchání, se přitom za současného režimu samy stávají vzácností, tak jako všechny pozůstatky pravého světa. Místům taková sousedství a&#160;echa dávají hutnost opravdových „usazenin skutečnosti“, za jejich vlastní, jedinečnou konfigurací jako by vyvstávala širší (a&#160;temnější) síť vztahů, jejímž jsou pouhým zlomkem: viditelnou částí ledovce.</p>
			<p class="MLP_text ParaOverride-1">Stará kavárna se nakonec stane i&#160;místem jeho seznámení s&#160;J., tou, která se se svým „spodním“ a&#160;trucovitým pohledem stane novou hvězdou jeho nocí. O&#160;čem to ale svědčí? V&#160;čem je místo za jejich setkání zodpovědné, jaká <span class="MLP_znak_kurziva_11b">nutnost&#160;– </span>byla-li to nutnost&#160;– ho k&#160;události poutá? Oznamovalo ji předem, signály vepsanými do svých vlastních intimních tkání, nebo ji jeho jedinečná magie spíš jen spoluurčila, jako jedna z&#160;mnoha příčin? Přivábila snad dokonce kavárna dámu jen proto, aby ta trochu víc zabydlela ji samu, dál obohatila a&#160;„zahustila“ její scénu? Scéna ostatně nakonec událost zase pohltí, rozpustí její anekdotu ve své celkové „atmosféře“, v&#160;záření, které vysílá a&#160;k&#160;němuž napříště vzpomínka na událost přidává jen odstín navíc: v&#160;němž se ztrácí a&#160;rozplývá, aby zpevnila substanci místa samého.</p>
			<p class="MLP_text ParaOverride-1">Je pravda, že každé místo zároveň přerůstá příčiny své vlastní existence. Nejmagičtější kavárna nebo holičství byly původně jen zhmotněním prostého záměru zřídit prostor, kam se lze uchýlit před denním shonem a&#160;pohodlně se tu dát nakrmit a&#160;obsloužit. Hned od začátku jako by se ale do dekorace vloudila neznámá idea, již místo ztělesňuje, aniž to tuší, a&#160;která napříště dává jinou, hlubší výmluvnost přítmí jeho koutů a&#160;masivním židlím, jež tu trůní, tomu, jak sem okny vniká světlo a&#160;jak břečťan ovíjí venkovní terasu. Lokál už není jen účelný, předem se mění i&#160;v&#160;dějiště jedinečného příběhu: houstne tajemstvím, které zjevnost jeho původního určení už nemůže obsáhnout.</p>
			<p class="MLP_text ParaOverride-1">„Substance“ lokálu přitom zůstává nejistá, stejně jako město, které se výzkumník chystal skrze svá místa lépe uchopit&#160;– a&#160;které teď nanejvýš díky nim jaksi jen trochu víc dýchá. Některá z&#160;míst jsou ostatně spíš pouhé signály, jako periferní přehlídka starých reklam výmluvná a&#160;přitažlivá už tím, že současný režim zakazuje také reklamu. Signálem je i&#160;letopočet&#160;– 1937&#160;– vyznačený dost záhadně na malém mostu, který výzkumník občas míjí na předměstí a&#160;přes nějž se někdy, pod deštivým nebem, přesouvá zbloudilý vlak. Případ se tu nicméně trochu komplikuje. Zatímco podchod pod mostem, vyložený bílými kachlíky, mu připomíná zároveň sprchy a&#160;plynové komory&#160;– ty sprchy smrti –, letopočet, jejž lze číst na mostním „průčelí“, v&#160;něm vyvolává vzpomínku na jedinečný předmět: známku, vydanou v&#160;roce 1937 k&#160;úmrtí presidenta-zakladatele a&#160;již zdobí smuteční, černobílá rytina presidentova portrétu. Víc než Masaryk sám&#160;– o&#160;němž toho v&#160;té době mnoho neví&#160;– mu straší v&#160;hlavě jen jeho důstojný stařecký zjev (skřipec, bílá bradka, perlově šedý klobouk s&#160;tuhým okrajem), jenž spíš než na státníka dává myslet na vysokoškolského profesora a&#160;jejž Masarykův věhlas mění v&#160;bájný, jakoby univerzální přízrak. Známka sama utkvěla v&#160;pátračově paměti jak pro své „ideální“ kvality, svou výjimečnost (šedý tón) a&#160;sběratelskou vzácnost, tak pro své hmotné vlastnosti, jemnost rytiny i&#160;papíru.</p>
			<p class="MLP_text ParaOverride-1">Prolnutí známky a&#160;mostu v&#160;jeho představách mu tak stačí způsobit závrať. Subtilní a&#160;ambivalentní směs chladně bílých dlaždiček a&#160;jakoby prašné textury portrétu, Masarykovy osobní reputace a&#160;průmyslové anonymity hrozných sprch (i&#160;osudu jejich „zákazníků“), teple popelavého odstínu známky a&#160;syrové šedi té deštivé čtvrti dává jinak banálnímu mostu úchvatnou příchuť nevýslovného. Víc než to; dík zmatku, který v&#160;něm vyvolává, přidává každý průchod pod mostem k&#160;jeho tajemství další vrstvu, nechává most sám nově procházet výzkumníkovým vědomím a&#160;obalovat se nedohlednými echy, které tu budí. Za naším hrdinou se táhne ve skutečnosti deštěm dlouhý průvod, celý dav slov a&#160;věcí, které se navzájem splétají, honí a&#160;požírají. Zatímco do záhybů jeho vojenského pláště se chytají památné přízraky dějin, famózní letopočet 1937, zbavený paměti, není víc než čtyři holé číslice na průčelí podchodu. Prší přitom dál jako tenkrát, před válkou. Dnes jako včera totéž lidstvo v&#160;soumraku, hned vedle trčí i&#160;jeho dějiny. Pondělí, čtvrtek, president a&#160;jeho svršky. Stmívání, ta povadlá známka. Most zničehonic uprostřed polí, jako ponurá Masarykova bysta v&#160;letním večeru. Noc klesající do sazí a&#160;kopřiv smuteční rytiny, temná vším, co se nepřestává lidstvu strkat pod klobouk.</p>
			<p class="MLP_text ParaOverride-1">Chvíli nato, kus za městem, se náhle rozhostí ticho; rozdrážděné věci a&#160;slova se znovu ztrácejí ve vlastních ozvěnách, jejich šumivý roj se rozpouští ve větru, jenž náhle smazává i&#160;objekt, který je rozbzučel; z&#160;mostu, pokud tu kdy něco takového bylo, zbývá jen nakrátko rozchlípená jizva v&#160;okolním vzduchu, neslavná špetka skutečnosti sesedlá do stejně trapné hromádky jako jiná, pod příliš rozlehlým nebem. Plzeň je znovu tady jako kdekoliv jinde, stejně v&#160;té povadlé trošce hmoty jako v&#160;prázdnu, které ji vsakuje; přítomná jen tím, jak se bez konce vzdaluje sama sobě.</p>
			<p class="MLP_text ParaOverride-1">Průzkumníkovy pokusy zmocnit se města a&#160;jeho míst&#160;– zdá se mu&#160;– jen trochu víc rozvlnily obrysy těch několika konkrétních forem, na něž se zaměřil jako na příkladné vzorky a&#160;které mu odpovídají jen svou nespornou, ale němou přítomností. Jako slovo, které se opakovaným vyslovením vyprazdňuje z&#160;obsahu, ztrácejí vzorky smysl a&#160;podstatu tím víc, čím víc je zkoumá, aby mu nabídly místo očekávané zprávy jen obálku bez dopisu; místa se neúčastně míjejí s&#160;komentáři a&#160;slovy, jimiž se je pokouší uchopit, a&#160;vracejí je netknuté odesilateli. Je pravda, že cesta tam a&#160;zpátky, k&#160;níž ho místa přiměla, nebyla bez následků pro něj samého; nehybná průčelí, o&#160;něž se hnal otřít svým myšlením a&#160;stínem, mu aspoň&#160;– než zas zapadla za obzor&#160;– předala pár letmých odlesků.</p>
			<p class="MLP_text ParaOverride-1">„<span class="MLP_znak_kurziva_11b">Na počátku je zřejmě opravdu město. Na konci je město zcela jiné, snad dokonce něco zcela odlišného od města. Ale ani já nejsem stejný</span>“, poznamená si posléze o&#160;svých pokusech Plzeň dobýt. Místa se nezbytně účastní přesunů, jimiž pátrač prochází se všemi věcmi kolem, město nelze oddělit od cesty, jejíž smyčkou je na chvíli ovinul. Elán potřebný k&#160;chůzi dává nicméně pátrači i&#160;naděje, že nakonec objeví ne-li skrytý poklad, tak aspoň důvěrnou scénu, kde k&#160;němu začnou mluvit místa sama; kde se vzdor jejich těkavým konturám dotkne přímo jejich ducha.</p>
			<p class="MLP_text ParaOverride-1">Plzeň ale uhýbá, nepřestává se rozpadat na těch pár nespojitých a&#160;němých, spíš bledých zlomků, které v&#160;ní hrdina nasbíral. Opakuje znovu, jako už tolikrát, své památné dětské číslo, výstup u&#160;táboráku? Místo kouzel, která ohlásil, byl tehdy schopen předvést publiku jen hrst rekvizit; veškeré přípravy, jimž se před vystoupením věnoval, spočívaly v&#160;tom, že shromáždil pár přitažlivých předmětů&#160;– kamínek, sojčí pírko, vyřezávaný klacík&#160;–, které měly jaksi působit magicky pouhým svým vzhledem. Nesbírá svá místa tak jako tenkrát shledával své pomůcky, co marné poklady, s&#160;nimiž vzápětí neví, co si počít, a&#160;která ho svou jedinečnou podobou&#160;– a&#160;přitažlivostí&#160;– jenom nedohledně matou?</p>
			<p class="MLP_text ParaOverride-1">Stejně jako bílý ovál kamínku nebo modravé pírko mu masiv starého skladu, měděnkou pokrytý plynojem a&#160;chatrná bouda kuželníku dávají pocítit hrozivou neschopnost, dramatickou nemožnost vyrovnat se s&#160;jejich hmotnou&#160;– jakoby nevyčerpatelnou&#160;– přítomností a&#160;sladit s&#160;ní své vlastní myšlení, o&#160;činech ani nemluvě. Zlomkovité scény a&#160;dekorace, jejichž prostřednictvím chtěl dobýt svou tajnou Plzeň, mu vzdorují a&#160;čelí jako neprostupné bloky, s&#160;nimiž se může jenom bez konce měřit, jeho setkání s&#160;městem se mění v&#160;nehybné střetnutí dvou fajánsových psů: „<span class="MLP_znak_kurziva_11b">Dvě dlouhé šňůry hmyzu teď visí z&#160;nebe nad malým parčíkem před Continentalem, jako by tu za chvíli měli opravdu přistát Japonci. Chvíli nato tu hmyz visí dál, jen já znovu nemám co říct.</span>“</p>
		</div>
</body>
</html>