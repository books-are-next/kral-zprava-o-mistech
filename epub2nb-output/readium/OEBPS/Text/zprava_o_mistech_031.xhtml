<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1"><span class="CharOverride-7">Rue Montmartre po roce</span></p>
			<p class="MLP_text_bez1radku ParaOverride-1"><span class="CharOverride-8">O&#160;rok později, při pochůzce pro svého otravného zaměstnavatele, se poblíž rue Montmartre octnu znovu a&#160;využiju toho k&#160;nové návštěvě. Chystám se při ní pouze vysílat do okolí mátožný pohled pamětníka, dlouho s&#160;ním ale nevystačím. Když přijdu ke křižovatce u&#160;kavárny </span><span class="CharOverride-10">etoile</span><span class="CharOverride-8">, jedné ze zastávek mé loňské výpravy, všimnu si, že se ve skutečnosti jmenuje „Etoile d’argent“ (Stříbrná, ale i&#160;„Peněžní“ hvězda)&#160;– což dodatečně přidává nové znamení k&#160;těm, v&#160;nichž jsem loni viděl výstrahu před Amerikou jakožto zemí (otce a) společenského úspěchu. Zaznamenám to a&#160;chystám se jít dál, zjistím však, že to tak snadné nebude: dvě židle vystavené před dalším bistrem, jedna červená a&#160;druhá modrá, mě proti mé vůli znovu vtáhnou do hry. Teskný úsměv opouští mou tvář, ulice mi zároveň přestává skrývat svá tajemství a&#160;já znovu </span><span class="MLP_znak_kurziva_11b CharOverride-8">vidím</span><span class="CharOverride-8">, místo abych se jen díval: třeba hned tu znepokojivou dvojici mladých prostitutek, které jednu po druhé spatřím za veřejemi týchž&#160;– pootevřených&#160;– vrat, ve stínu průjezdu, jako dvě němé a&#160;přísné strážkyně. Hlavně se mi však znovu vnutí otázka mého případného odjezdu do Ameriky, s&#160;naléhavostí, k&#160;níž přispívají i&#160;nové okolnosti (loni neexistující).</span></p>
			<p class="MLP_text ParaOverride-1"><span class="CharOverride-8">Otázku stačí oživit už to, že podlehnu svodům přitažlivé změti předmětů za okýnkem pouličního automatu (který mi připomene jak Spojené státy, tak mou soukromou Ameriku, živenou vzpomínkami na poválečné provizorium z&#160;mého dětství), stisknu jeho knoflík a&#160;z&#160;přístroje náhodně vypadne žvýkačka v&#160;podobě červené kuličky. Mé gesto tak dostane význam nového dotazu, zda mám odjet za moře, odpověď ale nezní jasně: je červená barvou Evropy nebo Ameriky? Před rokem bych ji byl bez váhání přiřkl Evropě; vyjadřuje to i&#160;titul dlouhé básně Zmodrej Evropo, kde jsem starý kontinent oslovil s&#160;představou, že mu píšu dopis na rozloučenou. Vytáhl jsem si z&#160;automatu jen nové zamítnutí svého plánu? Teď, po roce, o&#160;tom lze přinejmenším pochybovat: když jsem se nedávno ptal na barvu země za mořem dvou rodilých Američanů, tvrdili mi, že je červená ona&#160;– ke všemu s&#160;pozoruhodným zpřesněním, že </span><span class="MLP_znak_kurziva_11b CharOverride-8">přestala být modrá</span><span class="CharOverride-8"> těsně před vstupem do války, v&#160;touž chvíli, kdy se rodiče obou známých navždy loučili se svým odborářským&#160;– a&#160;napříště legendárním&#160;– mládím. Modrá se ostatně od loňska přiblížila Evropě i&#160;jako barva ženy a&#160;„naděje na lásku“ (viz modrý oblek ženy z&#160;letecké dvojice na plakátu); nejenže jsem se v&#160;Paříži potkal s&#160;V., navíc spolu sdílíme postel s&#160;modrým přehozem. Spíš než jasné a&#160;svou věcí jisté „ne“ je odpověď červené kuličky sama otázkou, proradně pochybovačným „a&#160;co když Evropa zmodrala?“</span></p>
			<p class="MLP_text ParaOverride-1"><span class="CharOverride-8">Došel jsem v&#160;úvahách až sem, když konečně vidím bistro podle svého gusta (které jsem nepřestal hledat) a&#160;vcházím do něj, abych si dal kafe. Když zasednu u&#160;nálevního pultu a&#160;pohlédnu odtud přes sklo zpátky ven, na protější stranu ulice&#160;– tu, kterou jsem právě opustil&#160;–, objevím tam vývěsní štít agentury finančních transakcí. Zdá se přitom zřejmé, že jsem podnik nechal v&#160;Evropě a&#160;teď, po přeplutí vozovky k&#160;bistru, se nacházím na americké straně Atlantiku. Nesvědčí o&#160;tom jen lokál, kde sedím, svým siláckým názvem Výčep sportovců i&#160;kabaretně cizokrajnými vztahy&#160;– v&#160;provinčně teploušském stylu&#160;– mezi číšníky a&#160;zákazníky (a&#160;mezi hosty navzájem); ukazuje to také tabulka zasazená do zdi tam naproti, hned vedle agentury, a&#160;označující místo, kde byl zavražděn Jean Jaurès. Rodný kontinent a&#160;jeho historická melodramata jsou zkrátka daleko a&#160;já se po nich jen ohlížím.</span></p>
			<p class="MLP_text ParaOverride-1"><span class="CharOverride-8">Náhle vchází do bistra asi padesátiletá žena a&#160;prochází kolem mne právě ve chvíli, kdy odklepávám popel z&#160;cigarety; nezasáhne ji jen díky tomu, že se prudce zastaví. Přitahují-li mne takové nehody vůbec, tahle mě zaujme tím víc, že k&#160;ní došlo v&#160;okamžiku, kdy jsem pocítil potřebu přestat být v&#160;bistru jen divákem a&#160;přispět sám k&#160;jeho dění. Můj údiv ještě vzroste, když pak o&#160;nehodě dál přemýšlím a&#160;všimnu si jejích skrytých, diskrétně symbolických stránek: toho, že se žena podobá mé matce, souvislosti mezi popelem cigarety a&#160;titulem Popely New Yorku, který jsem předem dal básni, jíž chci navázat na Zmodrej Evropo a&#160;která by měla být přečtena při mém prvním vylodění za mořem (i&#160;kdybych tam přijel jen na návštěvu). Loňský průzkum tu doznává prodloužení, které jeho závěry převrací naruby, má nebohá matka sama mě teď povzbuzuje k&#160;opuštění Evropy, byť jen tak, že mi ohlašuje své </span><span class="MLP_znak_kurziva_11b CharOverride-8">zpopelnění:</span><span class="CharOverride-8"> svůj příští skon, který můj záměr odjet za moře může naneštěstí jen urychlit. Zbývá říct, že návštěvnice bistra je oblečena výhradně v&#160;modrém, v&#160;různých odstínech modré.</span></p>
			<p class="MLP_text ParaOverride-1"><span class="CharOverride-8">Až na závěr v&#160;bistru také promluvím a&#160;vmísím se do hovorů přítomných. Po odchodu zvlášť uvtipkovaného štamgasta se obrátím na číšníka s&#160;otázkou, zdánlivě zcela svévolnou, zda dotyčný nedělá nočního hlídače… v&#160;pasáži Panoramas (té, jíž jsem do ulice vešel před rokem). Číšník se kupodivu nediví, jen vážně upřesňuje: „Hlídače dělá, ale na Burze.“ A&#160;po kratší pauze: „Teda… </span><span class="MLP_znak_kurziva_11b CharOverride-8">denního </span><span class="CharOverride-8">hlídače.“ Nepotřebuju slyšet víc; zbývá mi pozdravit a&#160;vyjít. Když ale otevřu pusu, proti vší logice ze mne místo „bonjour“, k&#160;němuž se chystám, vyjede náhlé „bonsoir“… Mohlo by to být rozuzlení celého příběhu&#160;– i&#160;poslední potvrzení toho, že v&#160;něm jde o&#160;mou cestu do Ameriky; jestli tam odjedu teď opravdu záleží na přijetí žádosti o&#160;„burzu“ („bourse“ znamená ve francouzštině i&#160;stipendium), kterou jsem poslal na jednu tamější universitu, a&#160;mé „bonsoir“ ukazuje, že se jí nehodlám jen tak vzdát: hlídají-li přede mnou burzu ve dne, jsem rozhodnut najít si k&#160;ní cestu večer, pod ochranou stmívání. Hlídačovo váhání mezi denní a&#160;noční službou&#160;– a&#160;odpovídající přesuny mé vlastní ostražitosti, k&#160;nimž mě vybízí&#160;– zároveň ukazuje, že příběh za tímto závěrem skrývá další sdělení: upozornění na proměnlivou povahu „znamení“&#160;– a&#160;jejich smyslu&#160;– vůbec. Když z&#160;bistra vyjdu, objevím ostatně v&#160;jakési výloze starou pohlednici, kterou pak taky získám a&#160;kde je součástí dojemně kýčovitého zátiší i&#160;příkladný obraz jednoty protikladů a&#160;jejich trvalé zaměnitelnosti: dvě kuličky, červená a&#160;modrá, spočívající družně bok po boku.</span></p>
			<p class="MLP_text ParaOverride-1"><span class="CharOverride-8">Pokusím se rovněž své poučení z&#160;procházky proměnit v&#160;čin, jímž zároveň vrátím do oběhu štafetový kolík, který mi byl na chvíli svěřen: rozhodnu se vydat svou červenou kuličku (žvýkačku) na pospas novému nálezci a&#160;nechat ji mezi nespočetnými cetkami a&#160;bibeloty z&#160;dvacátých let, jimiž je doslova zavalen krám, jejž denně míjím ve vlastní čtvrti. Pár dní nato do něj skutečně vstoupím, položím nenápadně kuličku na jeden z&#160;regálů a&#160;vracím se ke vchodu. Než vyjdu, seberu mechanicky u&#160;dveří jednu z&#160;vizitek obchodu, které tu jsou volně k&#160;dispozici. Protože krám nemá vývěsní štít, čtu jeho jméno poprvé až na vizitce. Nad kruhovým terčíkem jasně rumělkové barvy (jejž lze chápat i&#160;jako plošný průmět stejně zbarvené kuličky) tam stojí tiskacím písmem </span><span class="CharOverride-10">le point rouge</span><span class="CharOverride-8">: Červená tečka, případně značka.</span></p>
			<p class="MLP_text ParaOverride-1"><span class="CharOverride-8">Ta, s&#160;níž se dělím o&#160;postel s&#160;modrým přehozem, přidá ještě týž večer k&#160;tečce patřičně „dialektický“ doplněk, když mě podaruje drobným dřevěným předmětem, který sebrala na ulici a&#160;který je pro změnu sytě modrý. Navíc je to miniatura zámořského parníku…</span></p>
			<p class="MLP_text ParaOverride-1"><span class="CharOverride-8">Souhrně vzato rozehrála nová návštěva ulice tytéž symboly jako loňská, až na to, že změnila jejich smysl; zejména obě „fatální“ barvy, červená s&#160;modrou, tu trvale střídají své role. Nová procházka tak nakonec úplně popře poselství předešlé a&#160;změní její varování ve výzvu, abych do Ameriky přece jen odjel. Tento závěr se nicméně nezdá zajímavý o&#160;sobě, ale jako obecnější „lekce“: připomenutí neustálenosti všech věcí a&#160;relativity našeho úsilí postihnout jejich význam. Relativizuje to i&#160;smysl celé hry; zachycená znamení a&#160;poselství jsou pouze vedlejší úkazy, jediná pravda mých výprav&#160;– společná oběma vycházkám vzdor jejich opačnému vyústění&#160;– spočívá v&#160;osobních tématech, která do nich vnáším, a&#160;v&#160;jejich obnoveném rozvíjení: jen v&#160;opětovaných pokusech vyrovnat se s&#160;rozpory, jimiž jsem obýván a&#160;s&#160;nimiž se mohu pouze znovu střetnout, aniž je tím vyřeším.</span></p>
		</div>
</body>
</html>