<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zprava_o_mistech-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zprava_o_mistech-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">6/ …čili cesta kolem ničeho</p>
			<p class="MLP_citat_autor ParaOverride-1">„Muzeum Madame Tussaud je pusté.“<br/>Zelda Fitzgerald (<span class="MLP_znak_kurziva_11b">Vyhraďte mi ten valčík</span>)</p>
			<p class="MLP_text_bez1radku ParaOverride-1">Město kolem něj se celé mění v&#160;přelud. Čím víc se s&#160;ním seznamuje, tím méně se mu daří je uchopit, čím víc sonduje jeho místa a&#160;zkoumá jejich podobu, ptá se po jejich skryté povaze a&#160;vzájemných vztazích, tím méně je schopen z&#160;nich složit kompaktní celek. Nad fotografiemi&#160;– vybledlými a&#160;za svou ztrnulostí jakoby rozechvělými –, které jediné mu z&#160;míst zbydou, bude dokonce později pochybovat i&#160;o&#160;jejich existenci. Už tenkrát, když po Plzni chodil a&#160;všechny jeho myšlenky kroužily kolem ní, bylo město jen dutina v&#160;jejich středu, prázdno, které každým svým nájezdem jen dál prohlubovaly. Nerozdýchaly opravdu ztrnulé obrysy míst, nechaly mezi nimi obíhat jen jeho <span class="MLP_znak_kurziva_11b">chuť</span> je rozhýbat; místa mu pouze vracela její ozvěnu a&#160;ještě tak zesilovala jeho izolaci. Plzeň mu zároveň uniká a&#160;nastavuje mu příliš svolné zrcadlo, až se scvrká do rozměrů města pro jediného obyvatele. Skrz její místa se přitom jako nikdy střetá pouze s&#160;tím, co mají okolní věci nedobytného a&#160;cizího.</p>
			<p class="MLP_text ParaOverride-1">Je pravda, že místa jsou tím víc přítomná, vnucují se ve své hmotné určitosti tím naléhavěji, že je nelze převést na žádnou obecnou ideu. Jejich pravý smysl bude konečně spočívat právě v&#160;tom, čím každou obecnou formulku přesahují&#160;– jako kdosi kdesi trefně říká, že jen to, co nemá jméno, opravdu <span class="MLP_znak_kurziva_11b">je.</span> Nenašel-li výzkumník tajný poklad, má před sebou aspoň kus reality; i&#160;to je důvod k&#160;určitému pohnutí.</p>
			<p class="MLP_text ParaOverride-1">Věci výmluvné tím, že o&#160;nich nelze nic říct: už v&#160;hlavním městě z&#160;nich viděl náhle vycházet tu slepou záři, když byl po celé týdny neschopen přiřknout jim sebemenší smysl, natož postupovat od jedné ke druhé za jakýmkoli <span class="MLP_znak_kurziva_11b">cílem. </span>Zbaveny všech vzájemných souvislostí, předměty i&#160;úkony, k&#160;nimž ho vybízely, vrývaly pokaždé do času jen okamžitý zářez bez pokračování: postavil sklenici a&#160;<span class="MLP_znak_kurziva_11b">pak</span> si zapálil cigaretu, znovu ji odložil; naznačil úsměv, nic víc, nechal ho zmizet.</p>
			<p class="MLP_text ParaOverride-1">Věci, rozsvěcené jen tmou, jsou tajemné proto, že jsou cizí, jemu i&#160;sobě samým a&#160;v&#160;sebemenší ze svých podrobností. Zpustlá a&#160;osiřelá ulice, jíž v&#160;noci prochází uprostřed Plzně, brázda ticha jakoby dosud děravého střelami bůhvíkteré poslední války, postel z&#160;oprýskaných a&#160;rozvrzaných trubek, kde občas přistane v&#160;jednom z&#160;domů, po průchodu temnou chodbou a&#160;kolem kouta, odkud se rozléhá funění anonymní lidské hromádky, tělo té, k&#160;níž si do postele lehá, vprostřed neznámých zvuků a&#160;vůní&#160;– žádná přívětivá ani nepřátelská vlna mu odtud nejde vstříc, žádná společná „atmosféra“ nepojí ta přesná, ale nezávislá fakta vyvstávající před ním jedno po druhém s&#160;ostrým a&#160;hořkým&#160;– jakoby definitivně syrovým&#160;– chladem, jejž každá jednotlivá věc vyzařuje sama za sebe. A&#160;jejž i&#160;on pozorně přijímá od každé věci zvlášť, aniž cokoli čeká od kterékoli z&#160;nich. Svět? Noc, jakási chodba, čísi sípavý dech, postel a&#160;mimo to i&#160;trochu vrzání. Jít, krátce škobrtnout; ulice a&#160;její ticho. Vejít, vyjít ven; návštěva u&#160;holiče, jak se dalo čekat, skončila fiaskem. Zvednout koberec, nahlédnout pod něj: holá podlaha. Podívejme. Míjíme prkenné ohrady starých plováren, celá odpoledne se pak v&#160;duchu vracíme k&#160;jejich rozlehlým arénám, s&#160;představou, že se tam bůhvíco děje. Neděje se tam nic. Pozorně prochází kolem zchátralého a&#160;sluncem zalitého průčelí, od rohu k&#160;rohu; nevyvstane na něm ale jediné znamení, ani stín osamělého volantu bez řidiče a&#160;bez auta. Hned tak na to nezapomene.</p>
			<p class="MLP_text ParaOverride-1">Nejhlubší tajemství věcí, říká si, pro něj nejspíš spočívá v&#160;jejich banalitě; právě v&#160;tom, čím nejlépe <span class="MLP_znak_kurziva_11b">unikají</span> jeho očekávání a&#160;jeho vlastním přáním. Zlomky skutečnosti, jimiž se obklopuje, nejsou magické fetiše, jejichž prostřednictvím dobyde celý svět; přitahují ho jen prázdnem, jež za sebe v&#160;poslední chvíli nastaví, tím lehkým zvlněním vzduchu, s&#160;nímž pokaždé uhnou před rukou, která po nich sahá. Je pouhá náhoda, že ho tak neodbytně lákají právě dvě z&#160;nejpustších plzeňských výloh, výklad dílničky, kde se scelují natržené šaty, a&#160;výklad starého opraváře kol? Zvlášť druhá výloha je pouhá zívající poušť, jediné útlé kolo bez pneumatiky v&#160;ní přežívá jako čirý přízrak, díky němuž je prázdno jenom zřetelnější.</p>
			<p class="MLP_text ParaOverride-1">Neméně než pustá vitrina ho, pravda, přitahuje její starý rám, prken­né šalování, jehož oprýskaná zelená barva se mu zdá tak <span class="MLP_znak_kurziva_11b">přesně</span> doplňovat prázdno, které rám obemyká. Když ale zkusí vniknout hloub do těch popraskaných prken a&#160;zašlého nátěru, v&#160;němž jako by byl zahlédl samu podstatu omšelosti, narazí znovu na pouhou nepřítomnost. Udělá jen touž zkušenost jako každý, kdo jednou trochu postál před lákavým obrazem&#160;– a&#160;kterou prožije i&#160;hrdina <span class="MLP_znak_kurziva_11b">Zvětšeniny</span>, když se v&#160;detailech fotografické momentky snaží odhalit stopu možného zločinu. Jak zkoumáme obraz část po části, stále víc zblízka a&#160;podrobněji, zdá se nám, že se co chvíli dotkneme jeho skrytého tajemství&#160;– když náhle překročíme jakousi neznámou hranici a&#160;obraz se před námi zčistajasna rozplyne, vsakován mezerou mezi dvěma barevnými stříkanci nebo tahy štětcem. Stejně se před výzkumníkem rozplyne, dřív, než stačí proniknout k&#160;jeho tajemství, i&#160;rám výlohy a&#160;jeho vábení; jediný signál, sebemenší stopa mu nejde náhle vstříc mezi zelenými šupinami, jimiž se předtím tak slibně ježilo šalování rámu, a&#160;mezi krustami barvy na masivních, časem ohlodaných litinových podpěrách někdejší stříšky nad výlohou. Nic, až na trochu vyhaslé a&#160;uboze rozestřené hmoty bez paměti a&#160;slávy.</p>
			<p class="MLP_text ParaOverride-1">I&#160;vybraná místa „jeho“ Plzně, tak jako zívající výklad a&#160;jeho uhýbavý rám, nechávají na jazyku chuť zklamání. Málem se zdá, že místa poutá ke zbytku světa jen jejich bezvýznamnost; že jejich kapky zrcadlí jen marnost oceánu, od něhož odstříkly. Asi tak, jako je nejfádnější den spojen marností s&#160;celou existencí: odpadek času jako jiný, který k&#160;předchozím i&#160;příštím dnům nepřidává víc než vyhlídku na další postup, odráží den existenci co pouhou rozlohu, již je třeba přejít. Právě tak, jen díky společné marnosti, může být strohá vězeňská cela předmětem průzkumu stejně jako podivuhodný palác; už drobné vyhrbení zdi a&#160;skvrna na podlaze tu stačí vyznačit začátek stopy a&#160;poskytnout první značky, na jejichž základě lze postupně objevit celý skrytý řád místa… Pokud jde o&#160;Plzeň, otvírá se v&#160;každém případě světu a&#160;jeho ozvěnám jen jako bledé a&#160;nedomrlé město, pouhý kus městské bídy bez zvláštních vlastností.</p>
			<p class="MLP_text ParaOverride-1">Před odchodem z&#160;večerního biografu, kde přihlíželi chvění starého němého filmu, se s&#160;J. ještě chvíli zdržují v&#160;kuřárně. Temná, kouřem nasáklá místnost, kde jsou teď sami, jim umožní přidat pár posledních gest a&#160;výroků ke scéně hádky, kterou před promítáním neměli čas dokončit. Po jedné zvlášť procítěné replice vtáhne kouř cigarety a&#160;s&#160;dramatickým zábleskem v&#160;oku přistoupí k&#160;oknu; jak vniká pohledem do tmy za sklem, objeví tam náhle jednu ze starých uliček… hlavního města, vyvstalou vprostřed Plzně s&#160;celým nákladem svých tichých lamp a&#160;omšelých průčelí. J. mu zároveň na usmířenou podává výtisk večerníku&#160;– jediného v&#160;zemi&#160;–, jejž mu den předtím z&#160;hlavního města přivezla. Nepotřebuje ho otevřít; stačí mu držet jej v&#160;ruce, aby svému výstupu provinčního Bogarta dal pravý americký lesk, navíc k&#160;sebejistotě londýnského magnáta ubezpečeného četbou čerstvých burzovních zpráv. Zbývá jim už jen sejít do přízemí a&#160;projít poslepu neosvětleným biografem, aby se před budovou shledali s&#160;noční Plzní. Hned na prahu pusté a&#160;temné ulice je za jejím tichem vítá vzdálený hukot metropolí, jako odtažitá posila. </p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Je pravda, že je tu ještě jiné prázdno, navíc k&#160;tomu, které zívá z&#160;jeho míst: pustina, která vsákla celý okolní zapadákov, jeho rodnou zem. Plzeň není jen utajené město, je také&#160;– a&#160;především&#160;– vyhaslá. Ve všem, s&#160;čím se tu setkává, v&#160;nehybnosti a&#160;ztrnulém pohledu manželek, které čekají v&#160;autě na muže před garáží správkárny, v&#160;nedohledném, ale malátném brebentění dělníků v&#160;hospodách vyvstává i&#160;život jako pouhá vzpomínka, šum moře, které se stáhlo k&#160;obzoru a&#160;jehož je napříště město jen osiřelým dnem. A&#160;nejen proto, že Plzeň sama má víc než jiná města sklon přežvykovat svou minulost, že dělníci na penzi tu do svých denních hospodských komentářů zas a&#160;zas mísí vzpomínky na staré časy, kdy Škodovka&#160;– hlavní podnik města vedle pivovaru&#160;– patřila dosud svému zakladateli. I&#160;za jejich nostalgií jen lépe vyvstává širší a&#160;podstatnější poušť, vyprahlost země odtržené pod záminkou revoluce od vlastních dějin a&#160;vydané ve svém celku na pospas ponurému bezčasí života v&#160;kasárnách.</p>
			<p class="MLP_text ParaOverride-1">Vládnoucí režim sám se přitom podobá jen bledému pohrobku vlastních heroických časů. Socha velkého generalissima, kterou náš hrdina občas míjí na jedné z&#160;městských tříd, teď není víc než dutý a&#160;omšelý blok kamene odložený sem jako vysloužilá rekvizita. Při pohledu zezadu budí ke všemu pomník&#160;– podepřený jako protézou zaprášeným antickým sloupkem&#160;– dojem pouhé imitace, podobné těm falešným antickým relikviím, před nimiž pózovaly modely prvních fotografů. Ani první „dělnický“ president, dosazený na trůn týmž generalissimem, není už víc než malá bronzová bysta, již průzkumník jednoho dne najde ve své kanceláři, na dně skříně, kde se tak smutně vynoří ze závalu nakupeného harampádí, že vyrazí přítomnému podplukovníkovi dojatý povzdech: „Chudák Gottwald… takhle se s&#160;ním teď zachází!“ A&#160;není to jistě ten bezbarvý úředník, který je presidentem dnes a&#160;jenž vyhlíží z&#160;portrétu na zdi místnosti (jako ze stěn všech úřadů v&#160;zemi), kdo podplukovníkovi jeho sesazeného boha nahradí. Stačí vidět, jak to působí, když výzkumník večer po práci zavěsí vedle portrétu další, stejný až na nahnědlý odstín (první portrét je černobílý), který rovněž vylovil ze skříně: jak tu trčí po vlastním boku a&#160;dělá dvojníka sám sobě, patří už současný president sám do říše fantomů.</p>
			<p class="MLP_text ParaOverride-1">Fantomů, nebo spíš obyčejných strašáků. Vedle sebe zavěšené portréty působí přízračně jen tím, že se takříkajíc vzájemně ruší; jejich přeludnost je pouze společná vyprázdněnost a&#160;dutost, z&#160;níž se navzájem usvědčují a&#160;předávají ji jeden druhému jako dvě zrcadla. Portréty jsou tím blízké i&#160;dvěma plzeňským krámům a&#160;jejich vývěsním štítům, které průzkumníka vždycky, když je vidí, přimějí k&#160;novému zasnění: STROJNÍ TRUHLÁŘSTVÍ a&#160;hned vedle POHŘEBNÍ SLUŽBA. Také štíty chtějí zřejmě být zkoumány společně, aby mohly odhalit skrytou ideu, již sdílejí jako společné tajemství: ideu té&#160;– tak banální&#160;– fatality, jíž je rakev. Není tu první obchod právě proto&#160;– aniž to otevřeně přiznává&#160;–, aby druhý zásobil rakvemi, snad po celých tuctech? Mohla by to být definice všech tajemství, s&#160;nimiž se výzkumník setkává: zřejmost jen vágně utajená za dvojicí strohých návěští, stejně banálních jako ona. Vzhledem k&#160;tomu, že zřejmost sama je tu spíš prázdnota a&#160;nepřítomnost (tělo ukládané do truhly, aby v&#160;ní zmizelo navždy), dalo by se také mluvit o&#160;stereofonním gramofonu, jemuž dvojice návěští nebo portrétů slouží co reproduktory a&#160;z&#160;něhož se rozléhá pouhé ticho. Za viaduktem s&#160;emblematickým letopočtem vede cesta v&#160;mlze jen k&#160;hloučku gestikulujících hluchoněmých.</p>
			<p class="MLP_text ParaOverride-1">V&#160;Plzni, tom městě imitací a&#160;stínů z&#160;konce éry, vsakuje ostatně nepřítomnost i&#160;nejvtíravější zjevení. Jednou večer procházejí s&#160;jiným zajatcem kasáren zaprášeným bludištěm jejich půd, aby z&#160;podstřešního okýnka zhlédli představení proslulé mezi mužstvem pod názvem „barevná televize“: striptýz, jejž každý den, než jde spát, provádí v&#160;domě naproti mírně odkvetlá ženská. Nepřišli sem docela nadarmo: po necelých dvou hodinách čekání, během nichž mají před sebou jen dvě nehybné bytosti&#160;– dámu a&#160;jejího manžela&#160;– zahleděné do blikání skutečné televize (pouze manžel vztáhne občas ruku po dalším pivu), zůstane dáma se sinavým světýlkem sama a&#160;začne se skutečně svlékat. Co jedinou atrakci jim nicméně předvede jen zaujetí, s&#160;nímž na závěr dne postupně ochutnává vzorky všech svých tělesných sekrecí, od uší až po prsty u&#160;nohou… (Ohromením, které v&#160;nich vzbudila, se jejich seance podobá voyeur­ským zážitkům nešťastného Karla Š.; ten zas v&#160;noci vylezl na vysoké lešení jen proto, aby za vábně rozsvíceným oknem v&#160;podkroví spatřil staršího pána, jak si chystá večeři.)</p>
			<p class="MLP_text ParaOverride-1">Pátračovy vlastní cesty za tajemstvím jako by osudně podléhaly zákonu dvojího pohybu: výpad dopředu a&#160;vzápětí ústup zpátky, nebo spíš náhlé zemdlení. Tak, jak se jeví z&#160;jeho výzkumů, celý jeho život&#160;– snad i&#160;veškerý život země okolo&#160;– se v&#160;tom smyslu zdá obsažen v&#160;intervalu dělícím dva jeho klíčové zážitky (znovu stereofonní gramofon). Když kdysi v&#160;hlavním městě nastoupil do památného půlnočního vlaku&#160;– uprostřed vzrušené cesty napříč letní zemí&#160;–, pocítil s&#160;dosud nepoznanou silou závrať samotného odjezdu: ten nad jiné čistý ústup věcí v&#160;okamžiku, kdy nám zazívá pod nohama hlubina nehmotného propadliště, zlomek vteřiny před tím, než se vlak tiše rozduní a&#160;rozjede. Závrať tenkrát ještě tím hlubší, že chvíle odjezdu splývala s&#160;osudnou hodinou, která noc půlí ve dví. Půlnoc, uhýbající zem; jen okamžik nepozornosti a&#160;jsme němá střela hloubící v&#160;tichu tmu jako podélnou propast.</p>
			<p class="MLP_text ParaOverride-1">Necelé dva roky nato si tu závrať připomene v&#160;Plzni, ve chvíli odjezdu na manévry. Náklaďák, který tam má dopravit jeho rotu, se už pod nimi zpupně rozeřval, když po krátkém otřesu náhle zvadnul a&#160;přistál v&#160;důlku trapného ticha: jistě, chcípnul mu motor. Výzkumníka zároveň roztřásl záchvat smíchu; teprv ten falešný start, to se ví, patřičně doplnil a&#160;upřesnil odjezd nočního vlaku a&#160;ukázal ho v&#160;pravém světle. Jen tak tomu skutečně je se „závratí odjezdu“ v&#160;celé jeho nešťastné provincii (ne-li v&#160;celém současném světě): vejde se celá do drobného, bezvýznamného škytnutí, než znovu dopadneme na zem a&#160;do svých stop v&#160;jejím prachu. I&#160;odjezd vlaku a&#160;kamionu si na dálku zároveň odpovídají a&#160;vzájemně se ruší, aby společně rozezněly pouhé ticho.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Musel to ticho opravdu <span class="MLP_znak_kurziva_11b">uslyšet</span>, aby se věci konečně trochu pohnuly. „O&#160;nic víc tedy nešlo“, říkal si po trapném poskoku náklaďáku, nebylo v&#160;tom ale žádné zdrcení; udivená věta s&#160;chutí drobného popílku, jak mátožně povlávala v&#160;ranní mlze, se podobala spíš náhlému osvícení, navíc k&#160;rozčarování cítil zvláštní satisfakci. Víc než to, rozčarování ho neslo jako takové, stačilo přestat se mu vzpírat a&#160;poddat se jeho vlně. Třebaže odjezdy skrývají jen nová přistání a&#160;každý jeho výpad dopředu střídá vzápětí ústup&#160;– blíží se k&#160;místům jen proto, aby před ním uhnula&#160;–, nebrání mu to v&#160;tom, aby absolvoval úplnou cestu. Nic, které ho čeká na konci, zcela neruší jeho původní elán, něco z&#160;něj a&#160;z&#160;přitakání, jež znamenal, přežívá ještě v&#160;konečném popření. Zklamání samo, říká si, je možné chápat&#160;– a&#160;žít&#160;– jako obohacení. Nelze v&#160;něm stejně jako tristní rozplynutí čekaného „ano“ vidět příhodné&#160;– pozitivní&#160;– <span class="MLP_znak_kurziva_11b">vynoření</span> odmítavého „ne“, nebo znaménka „méně“?</p>
			<p class="MLP_text ParaOverride-1">Už teď to tak konečně prožívá, když kouří. Každá zapálená cigareta je nová šance a&#160;možná událost, budí v&#160;něm naději, že se díky ní něco stane, s&#160;ním i&#160;se světem. Také kouř, který vdechuje, naději dál živí, než zas cigaretu típne a&#160;vidí: k&#160;události nedošlo, svět je týž, jako předtím. Sotva, že se věci okolo, starý plynojem nebo strom, který včera rozkvetl s&#160;čerstvou nestoudností, halí trochu víc do své hrdé neúčasti, odmítají pevněji jeho výzvy a&#160;rázněji ho vracejí samotě a&#160;úzkosti křehkého, vysoce rozvinutého subjektu. Něco je tu teď nicméně navíc: vykouřená cigareta a&#160;odbočka, jíž mu umožnila projít. Našel-li na jejím konci svůj statut subjektu se zvýšenou úzkostí, stačí to odbočku ospravedlnit, jeho obnovená rozechvělost tváří v&#160;tvář věcem&#160;– jejich arogantní lhostejnosti pouhých objektů&#160;– je přece jen způsob, jak se jich trochu dotknout. Odbočit z&#160;cesty stálo za to pro odbočku samu; příslovečná stěhovavá růže se vrací do zahrady zároveň táž a&#160;bohatší o&#160;marná přemístění, která podstoupila. Nepřestala-li být sama sebou, nasakuje aspoň <span class="MLP_znak_kurziva_11b">neznělou</span> ozvěnou všech jiných, mrtvě narozených růží, v&#160;něž jsme ji chtěli proměnit, když jsme ji přesouvali: odkládali ji na hnůj a&#160;na rozestlanou postel, házeli přes ohradu nočního kluziště nebo velodromu.</p>
			<p class="MLP_text ParaOverride-1">Náš hrdina si tu konstruuje minimální, na míru šitý mýtus, který lze nazvat mýtem <span class="MLP_znak_kurziva_11b">plného prázdna;</span> dát volný průchod své potřebě tajemství vzdor neexistenci odpovídajícího objektu&#160;– a&#160;aniž si ji skrývá&#160;– se mu zdá dostačující k&#160;tomu, aby se věcem vrátilo trochu bájné záře. Zářivé takříkajíc právě tím, jak je nicotná. O&#160;nic slavnější než zimomřivé kolo v&#160;prvním výkladu, manekýn ve výloze správkárny šatů&#160;– roztlemený moula v&#160;omšelém obleku&#160;– je výmluvný jen jako povadlý zbytek nebo trapná náhražka. Jeho cirkusový škleb marně skrývá stesk po zmizelém voskovém muzeu, barvitém panoptiku, k&#160;němuž mohl patřit, ale vůči němuž je pouze splasklou vzpomínkou, přízrakem přízraku: evokuje ho jen jako nenaplněný slib, jejž zároveň navždycky odvolává. Sotva se hrdinovi cestou ke krámu zazdálo, že ve výkladu vyvstává skutečný kabinet figurin&#160;– asi tak, jako se cestou ke zřícenině těšíme nadějí, že z&#160;ní znovu povstane celý hrad –, už tu vzrušující vyhlídku vsakuje bezvýznamnost toho, co má skutečně před sebou: zaprášeného konfekčního panáka za špinavým a&#160;nedoléhajícím sklem, ubohého hadrového psa, který u&#160;jeho nohou marně natahuje ucho k&#160;rámu vitriny, ve snaze zachytit venku hlas neexistujícího pána. V&#160;některých klecích zoologické zahrady, když jsme je obcházeli v&#160;pustině svátečních dní, byla zvířata právě tak přítomná jen prostřednictvím pár klamných stop: opuštěná hromádka zrní v&#160;rohu klece, špinavá nádržka s&#160;podezřele nažloutlou tekutinou, holý kmen uschlého stromu postavený jako na hanbu mezi cementové skály. Právě ta pustá scéna přitom jako by přítomnost zvířat činila tím naléhavější, že ji jen naznačuje, jako pouhou možnost. Někdy se konečně to, co měl jen za hromadu zrní nebo uschlé trávy, ukázalo být živým chumáčem skutečných chlupů. Jako by se k&#160;jeho spatření stačilo dívat dost dlouho, dokud si oči nezvykly na přítmí…</p>
			<p class="MLP_text ParaOverride-1">I&#160;v&#160;tom příšeří, kde tone celý jeho plzeňský pobyt, vidí náhle mizet hranice: nepřítomnost dobrodružství je sama dobrodružná, nedostatek je právě tak naplnění. Dech zmizelého voskového muzea se vrací už v&#160;panákově ubohosti a&#160;ve zklamání, které v&#160;hrdinovi budí; podobně tráví večer se svou oblíbenou servírkou už tím, že na ni po zavření marně čeká před hospodou. Od chvíle, kdy jej přijme jako pravidlo, mu „minimální mýtus“ umožní napravit i&#160;nejhorší zklamání z&#160;minula. Přitažlivé budky starého trhu v&#160;hlavním městě, zavřené od konce války, nejsou už za sklopenými víčky svých rolet tím pouhým nic, za něž si je chtě nechtě zvykl považovat&#160;– symbolem propasené příležitosti a&#160;navždy nedostupné minulosti. Jeho stesk po minulém světě, když se mu odmítne trpně podřídit, přestane být jen odlitkem prázdna v&#160;budkách, umožní mu opravdu zkoumat jejich mlčení a&#160;vnikat do něj tím hlouběji, čím víc stesk vychutnává, zároveň se svou cigaretou. Nevidí-li v&#160;ní odmítnutí, ale odpověď jako každou jinou, nedostupnost budek jej s&#160;nimi také spojuje, byť jen dík prodloužené srážce mezi jeho chtivostí a&#160;jejich němou masou. Nejsou-li věci tajemné o&#160;sobě, mluví o&#160;tajemství ještě tím, jak ho v&#160;sobě beze stop pohřbívají.</p>
			<p class="MLP_text ParaOverride-1">Objev minimálního mýtu poznamená jeho nejintimnější vztahy; ta, s&#160;kterou chodí sdílet vrzavou postel do staré čtvrti, jíž říká plzeňské ghetto&#160;– tak se mu sem město zdá soustředit své nejzchátralejší přízraky&#160;– je první partnerka, v&#160;níž hledá jen ji samu: ne ideální ženu, ale prostě jednu z&#160;možných, neztělesňující žádnou podstatu a&#160;vyhledávanou pro to, jaká je. Neodvratně tak zároveň objevuje i&#160;její cizost, všechno, co nutně uhýbá, překáží a&#160;vzdoruje v&#160;tom odlišném a&#160;hořkém, syrovém těle, v&#160;jeho dalekých záblescích a&#160;temně kvasících mízách. Stejně jako fasády města mu partnerka nastavuje napůl slepé zrcadlo. Se vším bohatstvím skvrn a&#160;škrábanců, jimiž je pokryto.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Zvláštními oklikami procházejí i&#160;jeho vztahy ke společníkovi, jímž je mu jazyk. Úlomky skutečnosti, které spolu zkoumají&#160;– včetně jeho míst a&#160;předmětů, které tu nachází&#160;– mluví ostatně zvláštním jazykem samy, třebaže jsou zticha. Každý trochu výraznější fakt, dost <span class="MLP_znak_kurziva_11b">výmluvný</span>, aby vzbudil pozornost, je už právě tak jedinečný výrok, příkladné sdělení otvírající v&#160;tkáni věcí novou perspektivu; z&#160;izolovaného faktu se stává vzorkem obecnějšího jevu a&#160;dokonce naléhavou tezí, stavící perfidně do nového světla veškerou skutečnost. Příšeří klecí bez zvířat, rozprostřené jen po indiciích pochybných seschlých hromádek, neztělesňuje výzkumníkovi pouze nepřítomné tajemství, ale i&#160;zvláštní <span class="MLP_znak_kurziva_11b">podezřelou něhu</span>, při vší soumračnosti dost nakažlivou, aby diskrétně ovlivnila jeho nejkřehčí city&#160;– a&#160;nejen ve vztahu ke zvířatům.</p>
			<p class="MLP_text ParaOverride-1">Vzdor pasivitě, k&#160;níž se zdá odsouzena co pouhý předmět pozorování, může spatřená věc sama vyjadřovat zvláštní <span class="MLP_znak_kurziva_11b">pohled</span>, určitý přístup ke skutečnosti. Jisté okýnko famózního kasárenského podkroví, za nímž výzkumník jednou večer spatří zářivý vír světel a&#160;drobných, pestrobarevných tělíček mladých bruslařek, nenabízí jen ideální výhled na protější kluziště; ostrým výřezem, jejž vytíná do té zvlášť delikátní tkáně, vířícího záhonu děvčátek v&#160;rozpuku, dává vikýř i&#160;příklad jedinečné hebké krutosti a&#160;přísné náklonnosti k&#160;celé zestárlé planetě, k&#160;jejím mláďatům a&#160;k&#160;hemžení, které umíněně šíří po arénách a&#160;tančírnách zalévaných&#160;– tak jako kluziště&#160;– přívaly ochraptělých, tlampači chrlených šlágrů.</p>
			<p class="MLP_text ParaOverride-1">Záhyby na pršiplášti zavěšeném v&#160;rohu hospody právě tak svou ochablou nonšalancí vybízejí k&#160;odtažitému průzkumu lokálu; stačí, když výzkumník do faldů vjede pohledem, aby lépe odhadl, co ho v&#160;hospodě čeká. I&#160;sporné prostory kasáren, která je nucen obývat, nabídnou občas takové záchytné body: Ehrlich se svými brýlemi a&#160;širokým čelem vzdorovitého dítěte stojí uprostřed dvora a&#160;čte si obrovský dopis, tak <span class="MLP_znak_kurziva_11b">přesně.</span> Občas si výzkumník, povzbuzený podobnými příklady, upřesní postoj k&#160;okolním prostorám vlastní spontánní vizí. Když jednou na stěnu ponuré cimry, již sdílí se svými spoluvězni, zavěsí v&#160;duchu klec s&#160;kanárkem, nezkouší tím naivně místnost oživit; naopak ji tak odsouvá&#160;– zároveň slídivým a&#160;nedůvěřivě ztuhlým prstem&#160;– do příšeří zoologických zahrad a&#160;jejich podezřelé něhy, aby si ji lépe držel od těla. Nepočíná si jinak, ani když v&#160;kasárenské čítárně vidí luxusní kavárničku a&#160;v&#160;mdlých, bledězelených a&#160;růžových odstínech její dekorace projev rafinovaného vkusu; kasárna, zároveň vězení a&#160;dojemně trapná maketa bydliště, ho vybízejí k&#160;něžné, ale obezřetné hře, ptačí klec, kterou v&#160;představách zdobí světnici, se do ní vkrádá i&#160;jako ironický poškle­bek a&#160;ruší iluzi, kterou si o&#160;sobě dělá. Věci, tak jako lidské postoje, nabývají smyslu i&#160;v&#160;opozici k&#160;jiným, jsou výmluvné rovněž svými napjatými vztahy k&#160;věcem-konkurentkám. Také výzkumníkova vyvolená místa se jimi stala i&#160;proto, že tvoří trhlinu v&#160;okolní uniformitě, jejich omšelost<span class="CharOverride-3"><span id="footnote-001-backlink"><a class="_idFootnoteLink" href="../Text/zprava_o_mistech_016.xhtml#footnote-001">*</a></span></span>&#160;– tak jako idea kladného zklamání, kterou vyvodil z&#160;jejich průzkumu&#160;– tiše protiřečí historickému optimismu, vnucenému zemi režimem; jeho minimální mýtus je také slastně kontrarevoluční.</p>
			<p class="MLP_text ParaOverride-1">Zvláštní sdělení se zároveň uvolňuje z&#160;věcí pouze tím, že se setkávají s&#160;jeho pohledem, pronikají do něj a&#160;nechávají v&#160;něm rozkvést svou podobu. Když vystoupí do svahu a&#160;spatří znovu dole pod schody jistý vývěsní štít, na závěr noční procházky, která je sama celou událostí, nebo když prostě zvedne oči k&#160;vysokému průčelí, cítí v&#160;sobě pojednou stoupat neznámé světlo. Náhlými elány, jimiž reagují na jeho vlastní přesuny a&#160;pokusy se jim přiblížit, jej věci vtahují do společného tance, jenž se zdá být i&#160;zárodkem společného příběhu, sám už dokonce kreslí jeho kontury, od piruety k&#160;piruetě. Po každém dalším kole se naneštěstí věci znovu vzdálí a&#160;nechají ho, vyprázdněného a&#160;zmateného, trčet na kraji parketu, jako by se nic nestalo. Příběh vyvstane a&#160;zase zapadne, dějová nit se vytrácí. Také jeho místa mluví nejasně, zadrhávají se a&#160;melou: jedno ghetto zmizí a&#160;druhé se vynoří, čím dál od hotelu, tím blíž k&#160;viaduktu a&#160;naopak. Je snad veškeré dobrodružství jen v&#160;tom? Jeho vlastní osud se podobá pouhému koktání, střídání víceméně pestrých, ale ztrnulých obrázků, které vzájemně nic nepojí: jednou on v&#160;Plzni a&#160;podruhé on v&#160;Bratislavě, s&#160;Masarykem, po dešti, před Continentalem, v&#160;pekle. Ve sluncem zalitých městech z&#160;let před válkou mohl ještě fotograf zachytit cestovatele vprostřed skutečných příběhů, milostných nebo špionážních afér, každá sklenice, kterou zvedají k&#160;objektivu, přidává novou trofej k&#160;jejich bájné kořisti. Našemu hrdinovi už musí stačit drobný úsměv, k&#160;němuž ho přiměje zjištění, že na zdi před ním chybí stín volantu.</p>
			<p class="MLP_text ParaOverride-1">Viadukt, volant, ghetto a&#160;jeho zdi, kuželník: zas a&#160;zas si opakuje jejich jména, chytá se jich, z&#160;nedostatku jiné opory, jako umanutého říkadla nebo marného sloganu. Příběh mu přitom za jmény jen rychleji uniká, síť vět, do nichž se ho snaží zachytit, se zas a&#160;zas rozpadá; trvají jen osamělé signály těch několika klíčových slov. I&#160;ta zkrátka jen blábolí, tak jako věci, jejichž jsou ozvěnou a&#160;od nichž se bez lítosti vzdalují, aby si ledabyle hrála sama se sebou, vrážela jedna do druhých a&#160;střetala se v&#160;opětovaných karambolech pouhého zvukového kulečníku. V&#160;jejich ležérních nárazech je však náhle cosi podivně uspokojivého. Když už neodhalují svůj smysl, vydávají slova při srážkách nečekaný povzdech nebo smích a&#160;dobývají ze sebe nová echa, která předávají i&#160;věcem, jež označují; barák kuželníku sám se za svým jménem ozývá jako nikdy předtím, rozeznívá naplno svá vetchá prkna i&#160;prázdno, kolem něhož se semkla.</p>
			<p class="MLP_text ParaOverride-1">Opakování slov je dokonce činí výmluvnějšími; už jen tím, že se vracejí do hry a&#160;znovu se spolu střetají, jako by dostávala nové a&#160;jemnější odstíny, nabývala na pertinenci a&#160;na nutnosti. Je možné, že slovník, který skládají v&#160;průzkumníkově hlavě, dává slovům obsah&#160;– třebaže žádné z&#160;nich nevysvětluje&#160;– už při pouhém listování, když je nechává náhodně vyplouvat na světlo? Libovolnost vztahů, které při tom slova navazují, neznamená nutně nepravdivost, neexistence skutečných vzájemných svazků je dokonce svazuje přesněji než jiná pouta. Není viadukt jen jiný Continental, který to o&#160;sobě neví, nelze najít podstatu kuželníku, spíš než v&#160;něm samém, v&#160;nejbližším plynojemu?</p>
			<p class="MLP_text ParaOverride-1">Právě tak naplní výzkumníka vzácnou radostí, když zjistí, že jakási vesnice poblíž Plzně se jmenuje Úterý: na něco pitomějšího se sotva dalo přijít! K&#160;nápadu říkat „barevná televize“ podívané v&#160;podkrovním bytě už odtud nebylo daleko, stačilo dojet po šikmé ploše až dolů. Případ bruslařek ve výřezu vikýře je taky vydařený, povedený fór, ne? Povedená historka tlampačů a&#160;šlágrů, barevných šál a&#160;puloverů, bruslících a&#160;zarámovaných holek! Bylo jen třeba umět si to představit, sehnat tady brusle a&#160;tamhle pár slečen, dát do mixéru, zamíchat, zalít noční tmou a&#160;posypat trochou hvězd. Podobným trikem jsme se tu bezpochyby octli sami, jak teď zničehonic tasíme své vysoce subtilní vědomí před rozkvetlou třešní, která nás zvysoka přehlíží všemi svými pupeny; podobným trikem, čistě dík náhodnému gestu, jímž bůhvíjaké roztržité božstvo&#160;– snad jen nepřítomný fantom&#160;– spojilo do jednoho chumlu věci, které o&#160;to nijak nestály.</p>
			<p class="MLP_text ParaOverride-1">Nejlepší způsob, jak na to odpovědět&#160;– říká si na závěr&#160;– je možná to gesto převzít a&#160;opětovat; nevyčítat světu jeho nesoudržnost, ale zdvořile mu ji oplatit, rozkoktat se s&#160;ním a&#160;prohlubovat jeho vlastní mezery, ať vidí sám. „<span class="MLP_znak_kurziva_11b">Když usnula, říkal jsem tomu Cézanne</span>“, vyrazí ze sebe po krátkém nadechnutí. A&#160;ví, že málokdy šlo jeho slova tak těžko zpochybnit.</p>
			<hr class="HorizontalRule-1"/>
			<div class="_idFootnotes">
				<div id="footnote-001" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor" href="../Text/zprava_o_mistech_016.xhtml#footnote-001-backlink">*</a>  Skutečná nebo pomyslná: vidí-li ve věžích slavného pivovaru „zestárlou pev­nost“, přikrčenou v&#160;ohybu řeky&#160;– zdá se mu&#160;– jako by už Plzeň chtěla opustit, znovu tím především zrádně popírá význam, který se pivovaru oficiálně při­kládá&#160;– i&#160;světový věhlas, na němž spočívá.</p>
				</div>
			</div>
		</div>
</body>
</html>